Strofe pentru lumină 
Strofe pentru foc 
Strofe pentru vânt 
Strofe pentru ploaie Strofe pentru zăpadă      . 
Strofe pentru întuneric  
 
Primăvară inutilă 
Vara în capitală 
Cu Toamnă în odaie 
De vorbă cu Iarna 

Ultima oră 
Moartea pasagerului Pastel profan 
Amiază rurală. Seară rurală . 
Ploaie urbană 
Acuarelă Marină estivală Pastel banal . 
Elegie domestică 
Vesperală 
Rânduri pentru Sulamita Romanţa ei . 
Cântec mediocru 
Nihil (Ascultă!)       . 
Împăcare postumă 
Echinox de toamnă 
Plastică medievală 
Pianissimo 
Romanţă fără ecou 

Regăsire postumă 
Pe harta Europei 
Spovedanie (Nu beau)      . 
Solilocul nebunului 
Scrisoare 
Partenza 

Rugă pentru Duminica Floriilor 
Ruga pentru ziua schimbării la faţă 
Rugă pentru ziua mea onomastică 
Rugă pentru iertarea păcatelor 
Rugă pentru ultima rugă 
 
 
Străinule ce baţi la poartă, 
De unde vii 
Şi cine eşti?... 
Străinule de lumea noastră, 
Răspunde-ne de unde vii, 
Prin care lumi trăişi coşmarul nepovestitelor poveşti 
 
Şi-n care stea găsişi coloarea  decoloratei nebunii?... 
De unde vin?... 
De unde pot veni, când ochii-mi, 
Plini de regrete şi tristeţi, 
Par două candele aprinse  în cripta morţilor poeţi? 
Priviţi... 
 
Sandalele-mi sunt rupte, 
Iar toga ce mi-o dete-Apollo 
În noaprea când pornii spre voi 
Abia-şi mai flutură albastrul de-a lungul umerilor goi. 
Sunt gol 
Căci calea-mi fuse lungă 
 
Şi-n calea mea-întâlnii pe rând 
Pe toţi câţi vrură să vă vândă 
Podoabe noi ce nu se vând, 
Pe cei ce vrură să vă cânte romanţe noi, 
Pe cei ce vrură 
Să vă-ndrumeze spre mai bine 
 
Spre-acel frumos întrezărit 
În armoniile eterne 
Dintr-un sfârşit 
Şi-un infinit, 
Pe cei ce v-au adus lumina, 
Pe cei ce i-aţi primit cu ură 
 
Şi i-aţi gonit cu pietre. 
Pietre ce s-or preface-n piedestale 
În clipa când vă va cuprinde  beţia altor ideale!... 
De unde vin? 
Eu vin din lumea creată dincolo de zare 
Din lumea-n care n-a fost nimeni din voi. 
 
Eu vin din lumea-n care 
Nu-i ceru-albastru, 
Şi copacii nu-s verzi, aşa cum sunt la voi, 
Din lumea Nimfelor ce-aşteaptă  sosirea 
Faunilor goi, 
Din lumea cupelor deşarte 
 
şi totuşi pline-n orice clipă, 
Din lumea ultimului cântec, 
Purtat pe-a berzelor aripă 
Din ţărm în ţărm, 
Din ţară-n ţară, 
Din om în om, 
Din gură-n gură, 
Din lumea celor patru vânturi 
 
Şi patru puncte cardinale!... 
Deschideţi poarta dar, 
Şi-n cale 
Ieşiţi-mi toţi cu foi de laur, 
Iar voi, ce măsuraţi cu versul  gândurile ce n-au măsură, 
Veniţi în jurul meu degrabă, 
Şi-n cântul lirelor de aur, 
Porniţi cu mine împreună 
 
Spre lumea-n care nu-s castele cu punţi 
Şi şanţuri feodale, 
Nici ruginite porţi de-aramă, la care bat cei noi sosiţi... 
Veniţi cu toţii cât mai e vreme, Şi mai puteţi cânta Veniţi!... 
 
Veniţi, să vă aprind în suflet lumina stinselor făclii Şi-n versuri fantasmagoria şi vraja noilor magii! 
Iar cânturile voastre Cânturi cu care azi cerşiţi o pâine Să le-ncunun cu strălucire aureolelor de mâine!... 
Dar poarta a rămas închisă la glasul artei viitoare Era prin anul una mie şi nouă sute opt  îmi pare. 