Lui Ion I. Pillat
STROFE PENTRU LUMINÃ
Şi se făcu lumină!
Şi iată-te stăpână pe cei ce-aveau să fie stăpâni pe-ntreg pământul...
Şi iată-te-mpreună cu ei, pornind de mână, ca să-i deprinzi cu focul, cu ploaia şi cu vântul...
Şi le-arătaşi albastrul însângerat de soare, pădurile cu cedri şi munţii cu cărbuni, câmpiile cu grâne şi
mările cu sare, livezile cu prune şi iarba cu păşuni...
Şi le-arătaşi viaţa multiplă-abia creată, şi din pământul umed, treptat, treptat, cum naşte şi pasărea ce
zboară şi peştele ce-noată, şi lupul rău ce urlă, şi mielul blând ce paşte...
Şi le-arătaşi putinţa refugiului prin peşteri, şi trestia să-şi facă colibele pe lacuri, şi cremenea cu care
lucrară primii meşteri, oţelul pentru suliţi şi lemnul pentru arcuri...
Şi le-arătaşi minunea ce-nfiorează noaptea, pe cei ce dorm alături strein lângă streină şi tainampreunării, sortită-n ziua-a şaptea...
Şi le-arătaşi urmaşii... Şi se făcu lumină!...
STROFE PENTRU FOC
Când Prometeu te-a smuls din mâna atotputernicului Zeu, îmbogăţind cu-o jertfă nouă altaruarhaicelor mituri, el n-a ştiut că drept răsplată în urma lui, alt Prometeu îi va reduce sacrificiul la o...
cutie de chibrituri...
Deşi-ai rămas acelaşi veşnic, nu eşti acelaşi niciodată şi nici nu porţi acelaşi nume când construieşti
sau când distrugi sau când trăindu-ţi moştenirea fatală şi ne’nduplecată presari în urma ta blesteme
sau faci să ţi se-nalţe rugi...
Nu eşti acelaşi niciodată...
Nici când despici copacii-n două, nici când pătrunzi din casa-n casă, ameninţându-ne avutul, şi nici
când strânşi în jurul vetrei ne dai ades prilej şi nouă să stăm de vorbă cu bunicii, cu morţii scumpi şi
cu trecutul...
Şi totuşi tu eşti deopotrivă şi cobea noastră, şi norocul.
Şi-oricare-ar fi voinţa Celui de Sus, te binecuvântăm, deşi din darurile vechii mitologii tu singur
Focul nu ne-ai fost dat de bunăvoie şi-a trebuit să te furăm...
STROFE PENTRU VÂNT
Nu te cunoaştem nimeni!...
Şi totuşi, te simţim cum mergi cu noi alături, pe câmp şi prin oraşe, şi cum îţi schimbi fiinţa proteic
anonim cu suflet de duhovnic şi gesturi de cravaşe...
Nu te cunoaştem nimeni!...
Dar ştim că tu respiri prin noi şi-n orchestrarea naturii, când s-agită, tu eşti când piculina cu scurte
ciripiri, când toba unisonă cu răcnete de vită...
Nu te cunoaştem nimeni!...
Dar ştim că ne eşti frate, deşi, mergând alături, rămânem tot străini, şi când ne mângâi fruntea şi
holdele bogate, şi când ne smulgi copacii din câmp şi din grădini...
Când negrele corăbii cu pântecele pline te simt în pânze, gata cu ele să porneşti, noi ştim căndestularea soseşte, şi cu tine sosesc şi mateloţii, şi noile poveşti...
Şi tot aşa, pe dealuri, când morile-şi iau zborul, şi ari-pile-ţi cântă un imn de preamărire, noi ştim că
Don Quijote e-nvins, şi-nvingătorul eşti tu, ce ne-aduci pâine, belşug şi fericire.
STROFE PENTRU PLOAIE
Imperativă şi sonoră ca un final de tamburină, când fulgerele vagabonde te prind şi-ţi sfâşie
veşmântul, cobori spre noi, cu lăcomie păgână, caldă şi felină a unor buze pătimaşe, ce-ar săruta
întreg pământul...
Pe-acoperişurile roşii, deştepţi orchestrele stridente alarma ftizicelor goarne şi tusea tobelor gripate
în ritmul cărora, pe stradă, trec nesfârşite regimente, ce smulg aplauze compacte şi aclamări
halucinate.
Pe zidurile vechi de case şi pe trotuarele murdare, presari miresmele aduse din necuprinsuri fără pază,
şi sub cupola
cenuşie, fiinţa ta multiplă pare un gest de Arhiereu ce iartă, şi-n urmă binecuvântează.
Pădurile bătrâne-şi cască spre tine gurile-nsetate, iar câmpul răscolit de oameni şi rumenit adânc de
soare te-nghite lacom...
Şi de-a lungul şoselelor kilometrate, tu pari un şir de caravane ce duc Saharei de mâncare.
STROFE PENTRU ZÃPADÃ
Mireasă-a brazilor geometrici şi-a brazdelor însămânţate solemnitate albă, rece, fatală, mută şi divină
tu vii cu graţii de Madonă sau de Fecioară bizantină şi pleci cu gesturi de bacantă, stigmatizată de
păcate.
Nu te doreşte-aproape numeni, deşi te-aşteaptă toţi să vii...
Şi frumuseţea ta bizară n-o cântă nimeni decât, poate, îndrăgostiţii de imagini abstracte şi imaculate
cuminţii tăietori de lemne şi nebunaticii copii.
Şi totuşi, când cobori suspectă, insinuantă şi egală pe câmp, pe arbori şi pe ape, pe străzi, pe case şi
pe noi, tu schimbi în plăsmuiri lunare întreaga pastă de noroi, iar pe Maria din Magdala o-mbraci în
peplum de vestală.
Şi-n timp ce toţi, deopotrivă, pigmei şi umiliţi, simţim puterea-ţi magică ce-ngheaţă, distruge, arde şi
creează, doar ciorile, sacerdotale te mai insultă şi-ţi pătează cu ieroglifele lor negre şi stranii albul
unanim.
STROFE PENTRU ÎNTUNEREC
După fiecare act al tragediei, tu cobori banal ca o corti-nă, şi din spasmul agoniei de lumină
împrumuţi aspecte noi monotoniei.
Întunerec... Întunerec... Întunerec!...
Cu veşmântul tău de doliu sau de gală, tu-nfrăţeşti o noapte boreală cu orchestra unui dirijor isteric...
Tu unifici adevărul cu minciuna, tu amesteci frumuseţea cu urâtul şi-ntregeşti prezentul cu trecutul,
când nimicul şi cu totul făceau una...
Ca o pleoapă obosită, sub povara unei lacrimi incrustate între gene, tu te-nalţi şi te cobori alene,
alternând asfaltul cu Carrara!...
Întunerec frate bun cu nebunia, cu iubirea, cu păcatul şi cu crima tu eşti ritmul infinitului şi rima, ce
ne legi în somn cu veşnicia.