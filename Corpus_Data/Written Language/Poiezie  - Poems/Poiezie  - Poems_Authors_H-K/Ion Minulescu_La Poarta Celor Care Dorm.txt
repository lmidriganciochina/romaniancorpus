Hei, cântăreţ!... 
Opreşte-ţi truditul pas... 
Nu ştii 
Că-aci-i sfârşitul celor ce-au început cei vii?... Şi nu ştii că-n grădina din dosu-acestei porţi Începe, nouă, lumea sfârşită de cei morţi?... 
Eşti obosit  se vede 
Ce drumuri prăfuite Bătătorişi, sărmane cercetător prin stele De frumuseţi bizare şi armonii smintite? Tu, ce-ţi târăşti scheletul prin faţa porţii mele, Ce nu găsişi în viaţă aşteaptă să-ţi dau eu. 
Vezi poarta-aceasta verde? E poarta mea... 
De vrei 
Să-nveţi şi tu povestea aleilor de tei 
Sub care zac tăcute părerile de rău, 
De vrei să-i ştii pe nume toţi morţii ce-mi hrănesc 
Cu trupul lor pământul grădinii, 
Şi de porţi 
Şi tu ca alţii-n suflet respectul pentru morţi, Opreşte-te la poartă şi bate de trei ori... 
Bine-ai venit! 
Priveşte ce tei bătrâni umbresc 
Pe cei culcaţi sub stratul de iarbă şi de flori!... Şi ce miros de viaţă!... 
Şi teii, ce parfum De sânuri decoltate împrăştie pe-alee 
Or, tu cunoşti parfumuri de carne de femeie. 
Nu? 
Parc-ai fi în parcul vreunui castel regesc 
În care se serbează orgiile de seară Cei morţi sunt înăuntru, iar vii sunt pe-afară!... Pe câţi grăbiţi ca tine nu i-a oprit din drum Grădina mea!... 
Priveşte-i aleile de-aproape 
Nisipu-i praf de aur, şi-n frunzele de tei 
Verzi stofe de mătase s-ascund ca şi sub pleoape, Nu flori, ci ochi... Priveşte-i... 
Nu sunt şi ochii Ei?..  . Şi-acum mai pleci? 
Răspunde-mi, sărman cercetător 
De frumuseţi bizare şi armonii smintite 
Tu, ce bătuşi în viaţă la poarta tuturor Şi nu-ntâlnişi în cale decât porţi zăvorâte!... 
Iar cântăreţul care plângea, strângând la sân Chitara cu trei strune, răspunde: 
Nu... Rămân!...