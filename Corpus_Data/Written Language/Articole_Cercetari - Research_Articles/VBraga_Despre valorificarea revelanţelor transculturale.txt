Un diagnostic lucid al antropologiei culturale actuale nu pregetă să afirme progresul excepțional în domeniul tehnologic, însoțit fiind de o profundă criză spirituală. Putem constatacu nedumerire că sfera culturală se află într-un declin de nestăvilit: asistăm la o bulversare generală a valorilor umane în sfera socială, politică, economică. Într-un climat cultural, și bogăția, și inteligența, și prestigiul, și chiar puterea politică constituie componente valorice, spre care omultinde adeseori. Dar dacă acestea, în esența lor, sunt vidate de dimensiunea morală sănătoasă, ele duc la dezechilibrarea și, în cele din urmă, la dezmembrarea entității și a sistemului antropologic. Etica autentică, ce constituie rădăcina existenței, este scoasă din joc, ca fiind depășită, și este înlocuită cu o pseudonormă. După cum afirmă Ilie Bădescu, societatea actuală se caracterizează printr-un„deficit ontologic” și un „exces morfologic”. Totuși, savanții și cugetătorii lumii, studiindproblemele fundamentale ale naturii și societății, vin cu propuneri de elucidare și rezolvare a acestei probleme agravate. O soluție în această direcție este promovată de Basarab Nicolescu – fizicianși filosof franco-român din Franța. Pornind de la recentele descoperi în domeniul științific, pe care le implementează în constituirea unui model de înțelegere a legităților de ființare a universului șiomului, Basarab Nicolescu fundamentează cercetarea transdisciplinară, care este o metodologie totalmente nouă, ce poate fi aplicată tuturor domeniilor cunoașterii umane. Transdisciplinaritateaeste o formă de dialog între discipline, care dezvăluie conexiunile între așa numitele științe exacte și cele umaniste, între gândirea științifică și cea religioasă, între cunoașterea teoretico-practică și ceamitico-simbolică. Această cercetare, pentru a fi consecventă și a corespunde noii direcții, se cuvine să se axeze pe următoarea trinitate conceptuală: nivelurile de Realitate, logica terțiului inclus și complexitatea. Conform noii evaluări a realității multiple, sacrul – ca sursă primordială avalorilor noastre – este reabilitat. Transdisciplinaritatea solicită o reevaluare a intuiției și a sensibilității, a imaginației și a miturilor. Dacă mergem în această direcție a cercetăriitransdisciplinare, nu avem decât să câștigăm în valorificarea moștenirii culturale.
Prefixul latin trans-, alăturat rădăcinii cuvântului, adaugă sensul de „ceea ce este în, între și ceea ce transcende”, iar termenul transdisciplinaritate semnifică „ceea ce se află în interiorul disciplinelor, ceea ce se află între ele, traversând hotarul disciplinarității, și ceea ce se află dincolo de diversitatea de discipline”. Scopul transdisciplinarității constă în perceperea lumii pornind de la principiul integrității cunoașterii. Am putea afirma că transdisciplinaritatea este o știință și, totodată, o artă, a cărei metodologie se axează pe trei postulate: existența nivelurilor de Realitate, veracitatea logicii terțului inclus și misterul complexității. Implementarea acestor axiome în cercetarea disciplinară nu doar că este posibilă, ci este indispensabilă, în vederea scoaterii procesului cultural din impas. Conștientizarea acestora constituie o ustensilă operantă necesară noului tip de cugetare. Această formă nouă de gândire transdisciplinară nu este un lux gnoseologic, ci o necesitate stringentă a vieții noastre, este o formulă de vindecare spirituală, care propune soluția dialogului prin intermediul terțului, adică printr-o dimensiune conciliantă, care transcende receptarea ordinară. Este vorba despre o invitație la dialog în sens extins: nu doar între discipline, ci și între oameni, între națiuni, între culturi, între religii. Este o propunere de a rezolva un șir de probleme, precum cea a șomajului, a ignoranței, a conflictului antagonic dintre indivizi ori etnii, dintre ideologii ori credințe. Dialogul nu înseamnă acceptarea opiniei celuilalt, ci cunoașterea poziției celuilalt și încercarea de a descoperi împreună numitorul comun, care transcende zona noastră de interes și chiar de cunoaștere. În acest tip de dialog transdisciplinar este importantă prețuirea reciprocă, stabilirea unei prietenii sincere, care ar înlesni realizarea unui schimb de cunoștințe și experiențe. O colaborare la acest nivelar contribui la reevaluarea sistemelor valorice autonome și la elaborarea unei axiologii axate pe principiul sacralității, care este o componentă nu doar ineluctabilă, ci fundamentală a lumii. ÎnRădăcinile libertăţii, autorul afirmă: „Transdisciplinaritatea este o nouă cale inițiatica, care integrează fundamentele vechilor tradiții ezoterice și ale științei contemporane, înnoindu-le limbajul; o cale vizionară și operativă, care se adresează celor mai deschise conștiințe trezite și care trasează linii riguroase de acțiune. Introducând rigoarea în inima gnozei, aceasta va evita derivele și delirurile gen New Age. Creând punți între științele exacte și științele umaniste, între știință și Tradiție, între gândirea științifică și gândirea simbolica, între cunoaștere și ființă, Transdisciplinaritatea tinde către unitatea cunoașterii, trecând prin etapa obligatorie a autocunoașterii”.
Una dintre cauzele crizei actuale este pierderea adevăratului sens al lucrurilor și alunecarea în direcția autoamăgirii prin cultivarea unor scopuri în sine, ceea ce duce la o inflație culturală.Avansându-se în cunoașterea periferică și îngustă, se pierde legătura cu rostul inițial și, pentru a complini golul gnoseologic, se formează o multitudine de discipline – un „big-bang disciplinar”. S-aprodus o ruptură între știință și cultură, uitându-se că au în obiectiv natura ființei umane și doar în colaborare reală omul poate fi văzut în demnitatea sa, și nu fragmentat pe porțiuni de interes.Antagonismul spiritual și religios este provocat de aceeași boală a despiritualizării, a uitării originii lucrurilor. Doar revenirea încontinuu la sursa primordială și conștientizarea unității lumii permite stabilirea unor punți de legătură. Transdisciplinaritatea nu nivelează particularul, ci vine cu ideeadialogului dintre individualitate și integritate.
Activitatea transdisciplinară nu este o fală, ci o condiție de lucru, ea solicită implicare totală în obiectul investigației: o dotare în planul cunoștințelor, o corectitudine etică și o elevație afectivă.Aceasta înseamnă că este nevoie de a recurge pe alocuri la cedări incomode și de a efectua un consum suplimentar. Or, impactul cu sacrul necesarmente solicită sacrificii: așa funcționează procesul rafinării materiei. Precum entitatea cuantică se manifestă și ca particulă, și ca undă, găsindu-și unificarea în alt nivel de realitate, la fel și omul are conturul său exteriorizat al materiei grosiere și cel al câmpului energetic, cu toate stratificările sale, care se prelungește în alt nivel derealitate. Ba mai mult: diriguitoare sunt emoțiile și sentimentele, care determină activitatea și gândurile conștiente ale omului. O atare prezentare a lucrurilor pune problema eticii afective;astfel, știința ajunge la niște adevăruri susținute de religie privind iminența purificării sufletești și comuniunea prin rugăciune cu Creatorul Suprem, împărtășind din magnificul sentiment al Iubirii.Iubirea , nu în accepția modernă consumistă, care, de fapt desemantizează termenul, ci în sensul unui sentiment înălțător, prin natura sa, este creatoare și dătătoare de viață. Prin Iubire se înfăptuiește principiul Eternei Reîntoarceri, care este un dialog între primordialitate șimanifestare. Și doar o iubire frățească, fiind conștienți de unitatea noastră primordială, ne poate determina să înțelegem cât este de superficială separarea și individualizarea noastră, pe care din necunoaștere și nesimțire o absolutizăm până la paroxism. Abolirea sacrului duce la închiderea sursei vitale. Stabilirea unui limbaj comun substanțial și viguros, nu formal și decorativ, între știință și religie, ar putea ameliora inerția disciplinară. „Dacă ştiinţa şi religia vor accepta să dialogheze, atunci orbul va vedea şi surdul va auzi”, declară Basarab Nicolescu.
Specificul de gândire transdisciplinară are în vizor și problema conflictului cultural. Trebuie să înțelegem că nici o cultură nu poate fi privilegiată și, în nici un caz, culturile mai puțin expresive nu pot fi reduse la tipul de manifestare a celor considerate elitare. Fiecare cultură, ca entitate comunitară, își are rostul său, în funcție de caracterul comun al indivizilor ce o compun și detraiectul evolutiv ce urmează să-l parcurgă. Ne ciocnim de iluzia competiției doar atunci când urmărim lucrurile pe un singur nivel al Realității, însă dacă recurgem la logica terțului inclus, se conturează ideea unui termen conciliant. Astfel, putem vorbi despre un concept nou: cel detransculturalitate, care depășește semnificativ pluri- și interculturalul, prin deschiderea spre ceea cese află dincolo de complexul cultural. Prin analogie, putem vorbi despre transreligiozitate sau de transliteralitate.
Conceptul de „transreligiozitate”, indubitabil, nu înseamnă dezrădăcinarea tradiției spirituale, ci găsirea centrului de greutate religios pe axa Iubirii. În ceea ce privește creștinismul, Basarab Nicolescu afirmă că: „este transdisciplinar, deoarece presupune tratarea fiinţei umane ca totalitate,prin integrarea tuturor dimensiunilor ce definesc umanitatea: dimensiunea psihică, conativ-volitivă, intelectuală şi fizică, însemnând asumarea subiectivităţii, deoarece presupune un act de voinţă şi de încredere, de implicare activă şi responsabilă. În creştinism, fiecare aspect al vieţii şi cunoaşterii umane este filtrat din perspectiva centrală dată de credinţa în Dumnezeu, ce determină şi configurează fiecare aspect al existenţei. Creştinismul pune un accent decisiv pe interioritatea umană, credinţa nefiind un simplu act voluntarist, ci un autentic instrument de cunoaştere. Eleste transdisciplinar, deoarece caută unitatea finală a cunoaşterii şi a existenţei umane. În creştinism, nivelul gândirii nu înseamnă o excludere a nivelului trăirii, respectiv obiectivitatea nu presupunealungarea subiectivităţii. transdisciplinaritatea creştinismului este dată de caracterul său transistoric, transcultural, transrasial, translingvistic”.
Implementând termenul transdisciplinaritate în sfera literaturii, nu putem să trecem cu vederea concepția poetului român Nichita Stănescu privind literalitatea. El spunea că „poezia nu se face cu cuvinte, ci cu sentimente” și a introdus termenul necuvintele, care semnifică tocmai ideea detransliteraritate sau, dacă vrem să specificăm, de transpoezie, adică de tăcere iluminantă. „El a întins spre mine o frunză ca o mână cu degete./Eu am întins spre el o mână ca o frunză cu dinţi./El a întins spre mine o ramură ca un braţ./Eu am întins spre el braţul ca o ramură./El şi-a înclinat spre mine trunchiul/ca un măr./Eu am inclinat spre el umărul/ca un trunchi noduros./Auzeam cum se-ntețeşte seva lui bătând/ca sângele./Auzea cum se încetineşte sângele meu suind ca seva./Eu am trecut prinel./El a trecut prin mine./Eu am rămas un pom singur./El/un om singur”. Prin urmare, poezia nueste doar o potrivire estetică a cuvintelor, ci este expresia vibrației sufletești.
Rezumând cele expuse mai sus, vom afirma că noua metodologie transdisciplinară, care se întemeiază pe trei concepte fundamentale – cel al nivelurilor de realitate, cel al logicii terțului ascuns și cel al complexității – , estimează valoarea sferei afective. Astăzi știința reconfirmă un adevărcunoscut din cele mai vechi timpuri: Iubirea, care este sentimentul suprem al ființării, deține un rol regent în Univers, căci posedă funcții creatoare. Transdisciplinaritatea, ca modalitate de gândire, exercită o funcție educativă în formarea gnoseologică a ființei umane, promovând noi principii de receptare a lumii. Logica dinamică a contradictoriului justifică conflictul în calitate de condiție necesară a evoluției. În ceea ce privește extremismul, indiferent de natura sa, fie el fizic sau ideologic, în vederea creării unui climat de colaborare, trebuie temperat prin amintirea dimensiunii transmundane. Actualmente, mai mult decât oricând, apare necesitatea valorificării sferei transculturale, care, prin natura sa, este integratoare și regeneratoare. Revoluția cuantică solicită revoluția inteligenței minții, dar mai ales cea a sentimentelor.
