TITLE: Locul grupurilor de interes în sistemul politic
AUTHOR: Bogdan Tirdea, Larisa Noroc, Sava Balan

În statele democratice o implicaţie activă în viaţa politică o au grupurile de interese (GI). În accepţia politologului american David Truman, GI reprezintă „orice grup de oameni (A) care în baza uneia ori a mai multor atitudini şi interese împărtăşite, solicită altor grupuri din cadrul societăţii (B) instaurarea, menţinerea, sau sporirea formelor de comportament, care corespund cerinţelor (A)”. GI activează la nivel social, în timp ce grupurile de presiune – politic. Deci, un GI devine un grup depresiune când apare pe arena politică şi operează ca actor politic, folosind diferite metode de influenţă.
GI pot fi clasificate după mai multe criterii:
1) După sfera de activitate:
economice constituite din sindicate, asociaţii de business, care încearcă să-şi promoveze interesele materiale. De exemplu, sindicatele optează pentru majorarea salariilor muncitorilor,businessul – pentru micşorarea impozitelor, solicită comenzi de stat etc.; sociale (uniuneaveteranilor, uniunea invalizilor, societăţi de caritate ); socio-culturale (societăţi sportive, culturale, religioase); din sfera politică (grupuri ecologiste, feministe, etnice);
2) Politologii americani G. Almond şi ş.a. clasifică grupurile de interese după criteriul deorganizare: anomice – sunt grupuri cu o organizare ineficientă, apar spontan şi au tendinţe de a folosi metode de violenţă. Acestea reprezintă mulţimea care se formează în timpul demonstraţiilor,mitinguri, grevelor etc.; instituţionalizare – sunt grupuri bine organizate, au o bază constantă de activitate şi rezultate eficiente în acţiuni (ONG-urile: sindicatele, asociaţii de antreprenori);
3) după voinţa de asociere: asociative (binevole); neasociative (involuntare);
4) Politologul francez Jean Blondel evidenţiază: grupuri apărute în baza relaţiilor de obşte, caste, clanuri; grupurile instituţionale apărute în baza organizaţiilor formale din cadrul aparatului de stat (grupuri lobbiste din parlament şi guvern); grupuri de promovare a intereselor proprii (asociaţii bancare, sindicatele etc.); grupuri de susţinere, orientate la scopuri strict delimitate (asociaţii antirăzboi, societăţi de protecţie a drepturilor consumătorului);
5) după criteriul valoric (economice şi nemateriale): economice (societăţi antreprenoriale,bancare, micului business); cu valori nemateriale – totalitatea ONG-urilor, asociaţiilor obşteşti, asociaţiilor de veterani, grupurilor etnice etc., care luptă pentru promovarea unor valori, a unor interese noneconomice: interzicerea avorturilor, protecţia mediului ambiant etc.
6) După sfera de influenţă: naţionale (asociaţia de protecţie a drepturilor omului); regionale(Asociaţia bulgarilor Vozrojdenie,, Gagauz Halcî).
7) după modul de antrenare : oficiale (reprezintă grupurile instituţionale); latente (rasiste, teroriste, fasciste, mafiote, masonice, lobbyste). Unii politologi consideră că grupurile lobbiste sunt mai puţin periculoase în viaţa politică, iar în SUA, Marea Britanie se cere ca ele să fie înregistrate, să-şi declare veniturile şi să plătească impozite fiscale.
Structura GI include: liderul organizaţiei şi membrii ei.
În politologie, activitatea GI a căpătat denumirea de lobbism. Eficacitatea GI depinde de resursele economice, sociale, informative, organizatorice. Majoritatea GI au două funcţii de bază: mobilizarea opiniei publice în spatele politicii şi a candidaţilor şi asigurarea fondurilor pentru campanii electorale. GI mai realizează şi funcţii precum:
1. articularea solicitărilor membrilor săi şi le reprezintă direct forumului politic;
2. informarea organelor de putere cu problemele ce se confruntă grupurile şi determină agendapoliticienilor;
3. de participare, asigurând mijloacele prin care cetăţenii îşi pot concentra resursele şi canaliza energiile într-o acţiune politică colectivă;
4. de socializare a cetăţenilor.
5. de monitorizare a programelor, controlul implementării lor şi realizarea presiuni în folosul segmentului pe care îl reprezintă.
Creşterea numărului GI contribuie adesea la slăbirea sistemului de partide,fenomen periculos pentru statele în tranziţie dacă aceste nu deţin grupe de business şi sindicate puternice. Spre deosebire de partidele politice, GI în majoritatea lor sunt entităţi mici concentrate pe câteva probleme. Or, partidele pot fi un instrument al democraţiei majoritare şi îşi pot transforma opţiunile în acţiuni şi reforme social-economice largi.
Acţiunea GI este condiţionată de resursele de care el dispune: financiare şi simbolice. Celesimbolice reprezintă setul de valori, atitudini psihologice favorabile ideilor urmărite de grup. De exemplu, în SUA, când interesele unei firme sunt lezate se stat, întreaga societate civilă se implică, apărând vehement firma, locurile de muncă. În Europa (inclusiv RM), datorită unor tradiţii marxiste, populaţia priveşte businessul mai rezervat. GI din RM sunt într-o perioadă incipientă de afirmare, concentrate mai des în localităţile urbane. Cele mai multe dintre ele sunt susţinute financiar de stat, sau granturi externe, iar gradul de conexiune la interesele cetăţenilor este unul slab.Uneori, GI se antrenează în susţinerea unor proiecte promovate de partidele politice mari.
Grupuri cointeresate sunt structuri apropiate partidelor, care după structură, idei, scopurisunt identice, dar ele nu pot cuceri puterea politică, deci nu pot exercita funcţiile de bază a unuipartid.
Grupele de presiune (GP) constituie acelaşi GI care a ieşit la nivelul sistemului politic şi realizează presiuni asupra puterii politice, în scopul satisfacerii propriilor interese. Printre metodelede presiune pot fi: mitingurile, grevele, pichetările; campanii în mas-media; scrisori în parlament; realizarea unor sondaje sociologice, care au ca scop să demonstreze că ideea apărată este una corectă; promovarea referendumului; crearea unor crize financiare şi bursiere etc. Paralel GPdeschise, în societăţile nedemocratice activează grupurile latente (lobby, mafia, masonii), carefolosesc un şir de metode ilegale (acţiunile teroriste, mituirea, şantajul etc.).
În opinia politologului S. Sprîncean, în Republica Moldova se pot deosebi trei mari GP oficiale:
1) grupuri de presiune naţională (organizaţii româneşti, rusolingve),
2) grupuri de presiune economică (organizaţii profesionale, patronate, corporative),
3) grupuri de presiune socială (organizaţii de tineret şi studenţeşti, grupuri ecologiste,
organizaţii feministe, organizaţii ale veteranilor, grupuri civice şi de apărare a drepturilor omului.
După opinia politologilor C. Marin, B. Ţîrdea ş.a. GI (inclusiv GP oficiale) sunt partecomponentă a societăţii civile. În perioada actuală în republică activează peste 8000 de GI. Pentru o implicare activă în viaţa politică ele au nevoie de stat de drept, garantarea drepturilor şi libertăţilorpolitice, cadru legal de activitate, economie de piaţă, pluralism economic, spaţiu public deschis, cultură politică participativă. Din cauza bazei economice, politice, juridice slabe, GI au o prestaţie modestă în sistemul politic din RM.
În fine, în statele democratice GI joacă un rol important în viaţa politică, determinând agenda politică a puterii. Eficienta GI este determinată de pluralismul politic, economic, social, cadru juridic. GI devine de presiune când acţionează la nivel politic, ca regulă, în interese proprii şi utilizând metode de presiune. GP latente, au câmp larg de activitate în regimurile nedemocratice, folosesc metode ilegale. GI din RM sunt în etapa de evoluţie, iar prestaţia lor este modestă şi nu perturbează dinamismul sistemului de partide. În unele cazuri GI se antrenează în susţinerea unorproiecte promovate de partidele politice mari.