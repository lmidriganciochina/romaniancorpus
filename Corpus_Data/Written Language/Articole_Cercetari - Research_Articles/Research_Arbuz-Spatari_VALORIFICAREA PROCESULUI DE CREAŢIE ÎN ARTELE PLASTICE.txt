TITLE: VALORIFICAREA PROCESULUI DE CREAŢIE ÎN ARTELE PLASTICE
AUTHOR: Olimpiada Arbuz-Spatari

Creativitatea artistică, ca activitate esenţială a fiinţei umane, se poate manifesta în fiecare aspect al procesului de creaţie, în parte, sau în toate; se produce pe dimensiunile: proces creator, produs creat, personalitate creatoare; finalizează cu un anumit produs creat.
Procesul de creaţie parcurge etape (faze) semnificative ale unei activităţi umane superioare –pregătirea, incubaţia, iluminarea, verificarea; include formularea de ipoteze, testarea lor şi comunicarea rezultatelor.
Produsul creat în artele plastice are valoare estetică.
La etapa de pregătire are loc intenţia, se produce ideea şi concepţia de realizare a procesului de creaţie.
Conform lui S.Cristea, etapa de pregătire reprezintă o acţiune bazată pe operaţiile: identificarea problemei în termeni optimi; analiza datelor problemei în vederea formulării clare a acestora;acumularea şi selectarea informaţiei necesare pentru abordarea corectă a problemei; prelucrarea şisistematizarea informaţiei stocate; elaborarea strategiei de rezolvare a problemei la nivelul unui plan operativ. G.Nagâţ arată că în domeniul creaţiei artistice etapa de pregătire se divizează în patru subetape:observarea sau sesizarea problemei; analiza şi definirea problemei; strângerea – acumulareamaterialului de lucru (subetapa de informare şi sinteză a informaţiilor); lucrul efectiv – operaţional deformulare de ipoteze şi încercări de noi restructurări, asocieri şi combinaţii, concretizate chiar prinelaborarea directă de noi soluţii. În acelaşi context, G.Popescu constată că prepararea este dominată de instruire, întrucât actul de creaţie impune pregătiri de trei tipuri, cu grade de generalitate diferită, descrescătoare: cultură generală(instruire în artele plastice), o experienţă deosebită de viaţă; pregătirea generală sau pregătirea despecialitate pentru domeniul respectiv (artele plastice); adunarea şi sintetizarea tuturor informaţiilor de referinţă la tema propusă, generarea de idei noi. La etapa incubaţiei acţiunea este realizată prin varia operaţii de organizare şi reorganizare a informaţiei pregătite; este etapa de manifestare a inconştientului şi subconştientului. Aici are loc acumularea şi selectarea informaţiei pentru domeniul de creaţie artistică stabilit, care începe cu fixarea temei de creaţie şi continuă la celelalte etape ale procesului de creaţie. Astfel inconştientul saupreconştientul participă la dinamizarea procesului de creaţie.
La etapa iluminării are loc acţiunea de asociere şi combinare a informaţiei, care declanşeazăinspiraţia şi descoperirea soluţiei optime de rezolvare a problemei. G.Nagâţ consideră că iluminarea se poate manifesta prin două forme distincte: de scurtă durată, când răspunsul la o problemă mai mult sau mai puţin veche apare deosebit de clar; şi de lungă durată, când creatorul „simte” că dispune de putere pentru a realiza o soluţie superioară a problemei. La etapa de iluminare a artistului plastic are loc inspiraţia şi presimţirea ideii noi. Conform lui M.Dincă, la etapa de iluminare se activează intuiţia artistului, prin care se înţelege un fenomen psihic prin intermediul căruia se găseşte soluţia unei probleme îndelung şi insistent căutate.Intuiţia este numită şi iluminare, inspiraţie, soluţie sau idee. Iluminarea, scrie G.Nagâţ, este funcţia creativă esenţială a inconştientului, care se realizează prin activitatea combinatorie, asemănătoare funcţiei combinatorii a fanteziei. În cadrul învăţământului artistic, iluminarea (inspiraţia sau intuiţia) are loc în momentul sau în intervalul de timp, de obicei de durată redusă, urmând întotdeauna după etapa incubaţiei.  La această etapă, studentul-creator descoperă că a ajuns la o idee, după care va fi rezolvată problema de creaţie (tema propusă de profesorul de artă plastică), acţionând prin intermediul unor mijloace specifice (schiţe, proiecte, lucrări de creaţie, model experimental etc.).
Conform lui M.Dincă, la etapa de iluminare se activează intuiţia artistului, prin care se înţelege un fenomen psihic prin intermediul căruia se găseşte soluţia unei probleme îndelung şi insistent căutate.Intuiţia este numită şi iluminare, inspiraţie, soluţie sau idee.
Iluminarea, scrie G.Nagâţ, este funcţia creativă esenţială a inconştientului, care se realizează prin activitatea combinatorie, asemănătoare funcţiei combinatorii a fanteziei.
La etapa verificării (evaluării) are loc evaluarea finală, realizabilă prin operaţii de apreciere,validare, în condiţii de finisare, ajustare, reorganizare, perfecţionare permanentă. Aici sedesăvârşeşte procesul de creaţie: se definitivează ideea şi concepţia de creaţie.
A. Roşca constată că „procesul creator implică sesizarea şi rezolvarea unor probleme, fiind o acţiune complexă bazată pe următoarele operaţii: definirea şi înţelegerea tipului de problemă, avansarea unor soluţii virtuale; aprecierea ipotetică a soluţiilor probabile; activarea cunoştinţelor şi capacităţilor necesare pentru alegerea soluţiei optime; alegerea soluţiei optime pe criteriul originalităţii şi al eficienţei; aplicarea soluţiei optime în cadrul specific definit de problema existentă; verificarea modului de rezolvarea problemei în sens managerial (abordare sistemică – optimă – strategică)”. Rezolvarea de către student a unei probleme anunţate de profesor se consideră activitate creatoare, dacă se realizează independent, chiar dacă modul de rezolvare nu este nou pentru artă (stilul artistic, bazele compoziţiei, tehnologia de executare).
G.Popescu adaugă că procesul creator prevede: viziunea personală a creatorului, căile de realizare a lucrării de creaţie, prezentarea creaţiei în structuri şi tehnici tradiţionale şi moderne.
Activitatea de creaţie presupune muncă permanentă, coordonată şi reglementată de profesor, precum şi deprinderi proprii de gândire şi exprimare, manifestate prin stil – o modalitate specifică aartistului de a folosi materialele domeniului respectiv (culoarea, limbajul plastic, materialele textile), darşi de a gândi.
Acelaşi autor indică asupra aspectelor principale ale procesului creator: mijloacele şi materialele folosite în diferite domenii de activitate; deosebirile tipologice dintre creatori; tipologia creaţiei, întrucât pot apărea diferenţe datorate condiţiilor de formaţie profesională. Deoarece pentru creativitate, definitorie este activitatea, înţelegem această noţiune în contextul cercetării noastre drept realizarea de către studenţi a unor compoziţii la o temă propusă. În realizarea compoziţiei operei de artă, studenţii parcurg etapele:
I – stabilirea temei propuse pentru studiu;
II - cumularea informaţiei teoretice şi vizuale necesare;
III - relucrarea datelor; selectarea şi compararea acestora;
IV – elaborarea produsului creator.
Astfel studenţii vor desfăşura o activitate de elaborare şi de creare.
În concluzii: Specificul activităţii de creaţie în artele plastice influenţează întregul proces creator, în care este importantă faza de executare sau de elaborare a produsului creat, întrucât materialele şi tehnicile specifice artelor plastice (tehnici de bază în arta textilă), mijloacele de exprimare (elementele limbajului plastic, formele plastice elaborate) sunt specifice artelor textile şi procesului dezvoltării creativităţii artistice la studenţii facultăţilor de artă plastică.