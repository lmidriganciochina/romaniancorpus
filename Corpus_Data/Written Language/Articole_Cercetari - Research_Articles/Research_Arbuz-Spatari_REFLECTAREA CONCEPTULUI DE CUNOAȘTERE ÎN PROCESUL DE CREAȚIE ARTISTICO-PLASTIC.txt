TITLE: REFLECTAREA CONCEPTULUI DE CUNOAȘTERE ÎN PROCESUL DE CREAȚIE ARTISTICO-PLASTIC
AUTHOR: Olimpiada Arbuz-Spatari

În literatura de specialitate s-a constatat că arta plastică se produce în sfera metafizicului /suprasensibilului și că studiul/cercetarea și formarea acesteia în domeniul artistic se realizează prin însușirea și aplicarea unui model teoretic de metodologie a educației artistico-plastice la elevi și studenți din instituțiile de învățământ artistic, care denumește, redă și dezvăluie legile și principiilecreativității artistice. Creativitatea este o condiție definitorie a existenței umane, o activitateproductivă, rezultatele căreia sunt valorile umane. Creativitatea este definită ca forma superioară a activității umane.
Sunt inventariate principiile aferente creativității artistice și de dezvoltare a acesteia la educați:cu privire la natura adevărului artistic (în artă, adevărul devine), prioritatea receptorului în artă, gradualitatea receptării operei de artă și dezvoltării creativității artistice.
Sunt stabilite şi definite dimensiunile principale ale creativităţii – creatorul şi procesul decreaţie, produsul creaţiei (opera) şi receptorul de artă. Este specificat că nivelul şi calitateacreativităţii sunt determinate de calitatea educaţiei generale şi de formarea profesională pe care le-aprimit artistul în anii de şcolarizare şi în cei ai tinereţii; că metodele și formele procesului de instruire, educație artistică și formare profesională artistică sunt specifice artei și activității artistico- estetice.
In cadrul studiului de față o sa analizăm și o să cercetăm fenomenul de cunoaștere sub diferite aspecte: cunoașterea științifică, cunoașterea artistică (muzicală, artistico-plastică), creația artistico-plastică.
I. Gagim a definit conceptul de cunoaştere de tip muzical, a re-conceptualizat noţiunea degândire muzicală şi categoriile derivate (conştiinţă muzicală, inteligenţă muzicală); a re-definitnoţiunile trăire muzicală; a conceptualizat noţiunea stare de cânt; a discriminat valorile imaginiimuzicale pe linia creaţie – audiere (=receptare) – interpretare (=receptare+creaţie etc.), care trimit la dezvoltări estetice şi în domeniul artelor plastice. 
Reflexivitatea realizărilor artistice este determinată de mulţi factori, între care amintim: organizarea creaţiei (cu limbajul ei iconic, cu lupta pentru obţinerea formei, a ritmurilor specifice, aritmului psihic etc., în cazul artelor plastice), condiţiile impuse de reprezentarea artistică în selectarea şi prelucrarea materialului transfigurat etc.
O particularitate a cunoaşterii şi a creaţiei artistice este dată de „obiectivitatea adevărului artistic". Se ştie că arta, nu numai că nu trebuie, dar nici nu poate să reflecte realitatea aşa cum esteea (arta este reprezentare, iar nu, pur si simplu, redare). Obiectivitatea cunoaşterii şi creaţiei artistice, ca si subiectivitatea sa, sunt stabilite, precizatede întrepătrunderea complexă dintre creator, operă, realitate și receptor. Primul termen al acesteiinterpenetraţii îl reprezintă creatorul cu personalitatea sa unică.
Artistul, cu modul său irepetabil, apare pe latura sa subiectivă în creaţie, în acelaşi timp el îşi transpune în rostirea sa, îşi materializează şi „viziunea sa obiectivă", în măsura în care explorează universul dat pe latura sa universală, dezvăluită de unicitatea concretului sensibil. Viziunea sa obiectivă - subiectivă se face prezentă prin multe fire ale legăturii artistului cu opera si realitatea. 
Între particularităţile cunoaşterii si creaţiei artistice, considerăm că se înscriu: unitatea dintre obiectiv si subiectiv, creaţie si reflectare, afectiv si raţional, cuprinse în opera de artă; caracterul personalizat al creaţiei şi cunoaşterii; limbajul de expresivitate si reflexivitate specifică, superioare expresivităţii şi reflexivităţii obiectelor naturale; modul specific de a spiritualiza realitatea şi de a-i reda asemănarea - în contextul surprinderii dialecticităţii acesteia, întrepătrunderea complexă între artă, ştiinţă, tehnică şi viaţă; - aspecte oglindite de cunoaşterea si creaţia artistică. Cunoaşterea artistică este o modalitate specifică de reflectare a realităţii ce se caracterizeazăprintr-o comunicare şi participare a 1) creatorului, 2) operei 3) a realităţii si 4) a destinatarului creaţiei.
Oglindirea artistică se relevă prin valorile artistice, (creaţiile artistice) cu specificul lor de pregnantă individualizare, de expresivitate şi evocativitate, de originalitate si, prin participarea subiectului receptor, cu posibilităţile sale de asimilare a creaţiei, şi de trăire raţionalo-afectivă atât de individualizată.
Reflectarea artistică este individualizată prin imaginile concret senzoriale si, astfel, gradul de adecvare la obiect se prezintă, în multe privinţe, diferit de corespondenţa pe care o realizează cunoaşterea ştiinţifică, filosofică, comună.
În desprinderea felului specific de adecvare la obiect este importantă înţelegerea operei de artă, ca unitate între subiectiv si obiectiv, creaţie si reflectare, afectiv si raţional. Înţelegerea creaţiei artistice prin aceste cupluri categoriale duce şi la eliminarea unor erori de interpretare a sa, cum ar fi: a) naturalistă si b) formalistă.
Perspectiva interpretării artei prin cuplul: creaţie – reflectare îndepărtează înţelegerea naturalistă sau formalistă. Creaţia înseamnă invenţie, plăsmuire, originalitate (deci nu suprapunere, identitate naturalistă ori joc formal). Cazurile în care arta devine un joc formal sunt puncte limită ce pun semne de întrebare asupra valorii. „Reflectarea" exclude aceleaşi limite, supuse atenţiei, ca oglindire a plăsmuirii creaţiei. 
Obiectivitatea creaţiei artistice este discutată, explicit sau implicit, aproape pe toată întinderea paginilor ce urmează. În centrul acestei idei stau gradele de potrivire spirituală şi fizică dintreobiectul reprezentat şi transfigurarea sa.
Adecvarea artistică ne apare ca o manieră cât mai profundă de a reda spiritualitatea creatorului în relaţie cu lumea şi, în acest sens, nu asemănarea pur fizică dintre obiect si reprezentarea sa dă valoare creaţiei. Există, poate, mult prea multe exemple de tablouri ori sculpturi care sunt foarte asemănătoare fizic cu obiectele reproduse si cu toate acestea sunt lipsite de valoare artistică,lipsindu-le trăsături spirituale caracteristice, expresivitatea si originalitatea presupuse de opera de artă. Atât preocuparea de a găsi un echivalent artistic vieţii prin viziunea creatoare a autorului, ca urmare a experienţei sale de viaţă şi a existenţei structurilor mentale colective-note pe care lereprezintă opera prin selectarea şi prelucrarea elementelor din natură, spre manifestarea scopurilor active ale artei de educare şi informare, în acelaşi timp, alegerea şi prefacerea realităţii în contextul unei gândiri metodice creatoare – alături de legităţile compoziţionale, de proporţii, ritm, mişcare, figurile de stil pentru literatură, etc, constituie baza materială a raţionamentului artei.
Verbele care indică comportamentele de învăţare sunt prezentate mai jos; nivelele clasificăriicorespund taxonomiei lui Bloom – Categorii cognitive:Pentru domeniul afectiv, taxonomia include următoarele categorii şi verbele respective:
1. receptarea – a selecta, a alege, a transfera;
2. reacţia – a se conforma, a interpreta, a realiza, a selecta, a reveni, a motiva;
3. valorificarea – a manifesta competenţă, preferinţă, angajare, pricepere, capacitate;
4. organizarea unui sistem de valori – a teoretiza, a defini un sistem de criterii proprii, a se
integra într-un univers superior de gândire şi de comportament;
5. interiorizarea valorilor etico-estetice – a se bucura de aprecierea celor din jur, a evita şi adezaproba excesele.
În prezentarea problemelor cunoașterii în procesul de creaţie artistică–plastică, între primele expresii supuse atenţiei, au fost şi cele ale raţionalităţii si adecvării la real a operei de artă. Iar contextul în care apar cumpănirea şi potrivirea artistică la realitate este datorat organizării estetice aprodusului artistic, unor norme ale creaţiei şi condiţii, din care, pe câteva le subliniem în mod special:
a) o pregnantă participare a artistului la realizarea creaţiei prin selectarea şi prelucrarea unorelemente din realitate;
b) constituirea unui mod specific de obiectivitate, imparţialitate întrepătrunsă cu subiectivitatea într-un echilibru specific;
c) redarea realităţii într-o formă afectiv-raţională;
d) înfăţişarea predispoziţiei iconice a limbajului plastic (normă prezentă atât în fiecare creaţie valoroasă, cât şi în celelalte reguli privitoare la creaţia plastică);
e) asigurarea sensului totalităţii, a prezentării unei realităţi în schimbare, a unităţii creaţiei;
f) asigurarea unităţii dintre asemănarea fizică şi spirituală. Unitatea ce este obligatorie în creaţia plastică pentru identificarea, individualizarea modelului, cât si pentru realizarea valorii artistice;
g) redarea impresiei de realitate fizică. Normele de creaţie plastică presupun o asemănare diferită între model şi reprezentarea sa şi, în funcţie, de genurile de artă.
Or, fenomenul de cunoaștere este abordat, determinat prin următoarele procese cognitive:definirea, repetarea, înregistrarea, listarea, citarea, numirea, relatarea, revizuirea, identificarea,distingerea, recunoaşterea, dobândirea.
În cadrul cercetării sunt preconizate: generalizarea valorilor teoretice și aplicative alecercetării, avantajele aplicării metodologiei educației artistico-plastice la elevi și studenți din instituțiile de învățământ artistic, documentarea științifică și stabilirea evoluției conceptelor metodologice de educație artistico-plastice, sistematizarea valorilor teoretice aferente metodologiei educației artistico-plastice la elevi și studenți, studiul praxiologic al metodologiilor aplicate îneducația artistico-plastică la elevi și studenți din instituțiile de învățământ artistic; conceptualizarea,metodologizarea și desfășurarea experimentului pedagogic.
Experimentul pedagogic presupune: elaborarea unui model teoretic de metodologizare a educației artistico-plastice la elevi și studenți; analiza datelor experimentului, elaborarea de concluzii generale și recomandări practice.