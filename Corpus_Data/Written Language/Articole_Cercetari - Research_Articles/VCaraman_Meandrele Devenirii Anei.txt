
Personajele principale ale nuvelei Moara cu noroc sunt concepute şi realizate ca imagini ale omului în devenire, însă evoluţia Anei prezintă o evoluţie tematică aparte. „Condiţiile de viaţă, aspre, care îi rămân străine acesteia, o maturizează. Ana ni se dezvăluie un personaj cu mari disponibilităţi sufleteşti” . Procesul acesta de maturizare îşi găseşte reprezentare într-un aspect esenţial al conflictului istoric reprezentat prin sfârşitul tragic al unei familii. Relaţiile intime ale soţilor reprezintă un conflict istoric concret, care are casursă principală voinţa tot mai hotărâtă a femeii de a i se recunoaşte personalitatea matură. Tocmai acest proces al maturizării Anei este neglijat şi de mama ei, şi de soţul ei. Amândoi o iubesc foarte mult, dar continuă s-o trateze ca fiind încă o copilă candidă şi fără experienţa vieţii. Încă din capitolul-prolog, în care Ana e absentă ca locutor, ne este sugerată imaginea unei mezine alintate prin spusa maicăi-sii „Ana îmi părea prea tânără, oarecum prea blândă la fire, şi îmi vine să râd când mi-o închipuiesc cârciumăriţă”. Aceeaşi imagine apare şi în penultimul capitol, în care bătrâna plecând la rude fără Ana şi ginere „îşi sărută la despărţire copila, o sărută o dată, de două, o sărută de mai multe ori, ca şi când s-ar despărţi pe veci de dânsa, ca şi când acum o ar mărita...”. Şi Ghiţă, când în sala de judecată o aude pe Ana suspinând din greu „ ... Şi îşi simţi firea prefăcută... Se adună deodată în sufletul lui toată dragostea pe care o simţise din clipa când o văzuse pentru întâia-şi dată”, adică vede şi el ca şi bătrâna nu pe Ana mamă a doi copii, ci pe copila de altădată. El poartă în sine această imagine a copilei, de care s-a îndrăgostit, până în ultima clipă când o ucide ca pe copilul său drag, pentru a-i salva sufletul. Doar Lică descoperă în final în „femeia tânără şi frumoasă”, pe care o admiră toţi bărbaţii „omul în om” când îşi dă seama că ea nu este o mostră pentru teza sa „aşa sunt muierile” pe care el voia să i-o ilustreze lui Ghiţă, dar şi sie însuşi care se teme că are faţă de ea „slăbiciuneade o singură femeie”, cum defineşte el dragostea.
Transfigurarea sufletească, în evoluţia Anei de la un pol la altul este cea mai radicală: de la femeia-copilă la femeia rebelă. Această metamorfoză, care îşi găseşte o expresie surprinzătoare, la prima lectură, în opţiunea ei între cei doi bărbaţi ai triunghiului erotic prin judecata categorică: „Tu eşti om, Lică, iar Ghiţă nu este decât o muiere îmbrăcată în haine bărbăteşti”. Este o judecată eronată, după cum ea însăşi îşi va da seama în ceasul morţii, dar este totuşi pe deplin motivată psihologic şi situaţional prin starea ei emotivă cauzată de comportamentul soţului şi de plecarea lui subită, inexplicabilă. Într-adevăr, „destinul tragic al Anei este nemeritat”. Scenariul tragediei erorilor e al celor trei bărbaţi: înţelegerea dintre Ghiţă şi Pintea, pe de o parte, şi „înţelegerea” dintre Ghiţă şi Lică de a o pune la încercare pe Ana, pe care Ghiţă o acceptă nu fără o grea îndoială: „ ... nu credea că e cu putinţă ca Ana, Ana lui, să se dea vie în mâinile unui om ca Lică”. Oricum Ana a fost lăsată în neştire de toate motivele jocului periculos pus la cale de către bărbaţi, care într-unfel o folosesc în miza lor.
Urmărind evoluţia conflictului în relaţiile intime familiale dintre soţi sub aspectul tematic al procesuluimaturizării Anei ca personalitate umană, observăm că el se acutizează din momentul în care Ana într-osâmbătă, ziua când în familie se numără banii câştigaţi, „un obicei păstrat din vremile bune”, observă că sunt prea mulţi bani de astă dată, fapt ce îi sporeşte suspiciunea că acest surplus provine din implicarea soţului în afacerile necurate ale Sămădăului. Dialogurile ei cu bătrâna, apoi şi cu soţul marchează momentul de cotitură în procesul ei de maturizare. Ea îi cere părerea bătrânei: „Cum ţi se par lucrurile la noi aici la cârciumă?
Nu-l vezi pe Ghiţă că e mereu pe gânduri?, că nu se dă în vorbă cu noi; nu vezi tu că de câtva timp parcă nu mai suntem nevastă şi bărbat?”. Bătrâna încearcă să o liniştească, zicând că aşa sunt vremurile, dar Ana nu-idă ascultare. E prima dată când Ana nu ascultă de cuvântul autoritar al bătrânei, ea vrea să ştie adevărul. Conflictul dintre „cuvântul autoritar” (religios, politic, moral, cuvântul tatălui, adulţilor etc.) şi „cuvântul lăuntric convingător” defineşte un moment de cotitură în devenirea „ideologiei vitale” a personajului romanesc şi „condiţionează istoria conştiinţei ideologice individuale”. Acum Ana face primul pas în devenirea personalităţii sale femeia-om. Prin confruntarea făţişă cu soţul său ea îşi revendică dreptul de a lua o decizie de sine stătătoare cu privire la căsnicia sa, pe care o vrea întemeiată pe respectul reciproc al responsabilităţii, inteligenţei şi intuiţiei: „Prea mă crezi tu proastă, dar nu sunt - De unde ai tu banii ăştia?...
Şi acum Ana îi dovedeşte, ca şi-n alte dăţi, că „nu sunt o proastă, cum crezi tu”, dar Ghiţă continuă să o creadă până în scena finală o copilă care a greşit în „nesocotinţă copilărească”. O asemenea deculpabilizare Ana ar fi primit-o ca pe o nouă insultă. Ea nu a fost răpită de Lică, nu a căzut ca o muscă în păienjenişul „Răului corupător”, dimpotrivă, a fost decizia ei liberă când îl opreşte pe Lică să plece.
Frica aceasta cu privire la relaţiile suspicioase ale lui Ghiţă cu Lică o face să se simtă părăsită şi însingurată: „Ana tot mai mult se lăsa în voia presimţirilor”. Este pentru ea o experienţă existenţială şi mai dramatică decât pentru Ghiţă. Nevoia de certitudine în viaţa sa familială care-i provoacă atacuri de panică o împinge la concluzii pripite, dar care inspiră admiraţie faţă de onestitatea şi curajul gândirii cu care trece prin suferinţele sufleteşti cu trebuinţa de a cunoaşte adevărul.
Metamorfoza în percepţia evaluativă a figurii lui Lică detaliază şi plasticizează schimbarea în maturizarea spirituală a Anei, care învinge în sine frica emotivă copilăroasă faţă de asprimea rece a feţii lui Lică şi cu experienţa nouă, făcută în condiţiile aspre de la Moara cu noroc, şi cu dragostea de mamă, vedeacum în el putinţa-de-a-fi altfel, un tată iubitor şi grijuliu ca şi Ghiţă. Această nouă atitudine faţă de Lică nu aputut-o clinti nici avertizarea bătrânei pe care le-o face lui Ghiţă şi Anei în final, aproape în aceleaşi cuvinte în care şi Ana îl avertiza pe Ghiţă: „Lică e om rău şi om primejdios: asta se vede din ochii lui, din rânjetul lui şi, mai ales, din căutătura ce are când îşi roade mustaţa cu dinţii”. Ana depăşeşte astfel cuvântul autoritar parental, al mamei şi al soţului, păşind mai înainte pe calea autonomiei „cuvântului lăuntric convingător”, singura cale a devenirii ideologice individuale, şi ea cade în erori tragice.
O dată cu schimbarea orientării către noul obiect de reprezentare artistică – de la trecutul mitic al„secolului de aur” spre prezentul realităţii istorice a contemporaneităţii imperfecte, în continua devenire către viitorul istoric, toate componentele structurii cronospaţiale învelite în formele perfecţiunii clasice: (subiectul, acţiunea, compoziţia, imaginea artistică a omului) s-au deschis către întruchiparea „devenirii întru fiinţă”, care nu are un sfârşit absolut. Nici moartea eroilor nu pune capăt dialogului existenţial dintre realitatea istorică, care, fiind reprezentată în realitatea romanescă, continuă să existe în realitatea istorică creatoare şi în istoria reală a literaturii.
