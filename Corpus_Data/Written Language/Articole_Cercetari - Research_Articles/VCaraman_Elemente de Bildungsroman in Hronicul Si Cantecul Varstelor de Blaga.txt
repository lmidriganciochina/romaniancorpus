Articolul dezvăluie unele proprietăţi ale accentului în limba engleză şi anume rolul ritmului în accentuarea cuvîntului. Înlănţuirea cuvintelor în propoziţie le supune pe acestea la variaţii ritmice, cedetermină uneori deplasarea accentului de pe o silabă pe alta. În cazul, cînd un cuvînt are două silabe accentuate, atunci unul din acestea poate să dispară.

Scris între anii 1945-1946 şi publicat fragmentar în periodicele timpului, la data apariţiei primei ediţii,anul 1965, Hronicul şi cântecul vârstelor era înţeles ca o rememorare a unor evenimente din propria viaţă a autorului, în stilul Ion Creangă romanţat. Însă la o lectură mai atentă vedem că avem de a face cu amintirea nu ca o simplă înşirare a evenimentelor vieţii, ci cu amintirea ca intermediu prin care se dezvăluie itineraruldevenirii unei personalităţi, adică un Bildungsroman, o carte a devenirii, în cazul de faţă a formării unui poet şi filosof.
Cronotopul acestei cărţi este alcătuit din răstimpul copilăriei, preadolescenţei şi adolescenţei, încheindu-se în pragul maturităţii, cu căsătoria eroului. În continuare vom insista asupra primului răstimp, adică cel al copilăriei. Elementele sau însemnele care ne demonstrează ca poate fi vorba de un Bildungsroman ar fi următoarele:
În primul rând, chiar titlul operei ne sugerează că vom avea de a face cu o lucrare legată de timp,(hronicul din greacă chronos – timp), iar repartizarea pe vârste ne apropie mai mult de structura Bildungsromanului, deci va fi o evocare a unor perioade din viaţa cuiva. Faptul că autorul a început să-l scrie la 50 de ani arată că va fi o dezvăluire a vârstelor de până la maturitate.
Desigur că astfel de lucrări trebuie să înceapă cu rememorarea satului de baştină, element ce nu dispare din memoria nici unui om. Şi Lucian Blaga porneşte cu evocarea satului de baştină, ca o lacrimă, Lancrăm 9mai 1895. Chiar de la începutul operei ne vorbeşte despre memorie, amintire, alt însemn al Bildungsromanului. Primele amintiri, bineînţeles, sunt incerte: „Începuturile mele stau sub semnul unei fabuloase absenţe a cuvântului. Urmele acelei tăceri iniţiale le caut însă în zadar în amintire”. Iar faptul că este scris la persoana I arată prezenţa nemijlocită a autorului în acţiune.
Toate momentele din care se înţelege că personajul evoluează moral, psihologic, intelectual, în timp, conturează genul respectiv de roman. Aceste elemente le vom numi în continuare motive, motive ale devenirii. Acestea sunt elemente de Bildungsroman în urma cărora personajul creşte moral, devine, înţelege mai bine lucrurile din jur, dar şi lumea interioară.
Am depistat, aşadar, următoarele astfel de motive, explicate cu fragmente din text:
Amintiri cauzate de un defect al copilăriei. În sensul acesta avem faptul că autorul nu a putut vorbi până la o anumită vârstă. Dar evenimentul se recuperă prin aceea că era mai înţelegător decât ceilalţi copii, adică ochii şi urechile erau mai dezvoltate. Ceea ce nu putea pronunţa cu limba, recupera cu ochii şi urechile,gestul era mai dezvoltat: „Gestul meu contura întocmai semnificaţia poruncii”... „Totuşi, împlineam aproapepatru ani – şi încă nu pronunţasem nici un cuvânt. Nici barem cuvintele de temelii ale vieţii: „Mamă” şi „Tată”. Stigmat rămas pentru tot parcursul vieţii eroului.
Toate frământările părinţilor şi a altor persoane din jur de a-l face să vorbească el le prinde uşor şi le ţine minte în amănunte. De la vizita la medic el reţinuse doar atât: „Copilul e întreg” ce-i dădu o speranţă şi un avânt în problema glăsuirii. După alte încercări zadarnice, doar cuvintele mamei, rostite pentru a-i stârni mândria mişcă vorbele din loc: „Dragul mamei, tu eşti copil mare de acum! Va trebui să vorbeşti... Asta nu se poate... Aşa nu mai merge... Ne faci de ruşine... Azi-mâne copiii din sat au să spună că eşti mut”.După această mustrare strategică a doua zi începu să vorbească „vorbe legate”, lămurite, ca un matur. Totuşi „buclucaşa consoana „r” un timp după aceea îl mai trăda ca pe un copil „întârziat”, iar când a rostit şi „r” despicat „purificat de orice aproximaţii” a fost un eveniment de toată admiraţia celor din jur. Astfel s-aîncheiat prima lecţie a problemei devenirii sale, pe care, recunoaşte tranşant, că aşa şi nu a putut să o explice vreodată.
Relaţiile cu fraţii. Fiind ultimul copil, al 9-lea al familiei Blaga a trăit experienţa evoluţiei fraţilor în faţa ochilor săi. În primul rând i s-a memorat căsătoria primei surori şi aventurile lui cu primul cumnat. Întâmplarea cu berea, zlotul şi soda, pe care trebuia să le cumpere, dar nu a cumpărat nimic, mai mult a şipierdut zlotul, i-a fost prima experienţă ratată în dorinţa de a face ceva pentru aproapele său, anume sora şi cumnatul său.
Un caz mai tragic care l-a mişcat puternic şi la fel i-a rămas pe viaţă în memorie este acela cu sora Lelia care a căzut într-un vas cu apă fierbinte şi apoi a murit din cauza rănilor. La această întâmplare nu fu martor direct, ci doar auzise de ea în familie ca mare eveniment tragic, despre care se vorbise mult timp, dari-a rămas pe vecie şi ca motiv al apariţiei sale.
Casa părintească din Lancrăm. Memoria aceasta se explică prin prezentarea de detalii a mediului de trai, ce se ţin minte cel mai bine din copilărie: două grădiniţe, un pin „de sub care culegeam adesea acele căzute, gălbui ... ca nişte ţânţari cu cinci picioare lungi”, imagini memorabile prin frumuseţea lor. Uriaşul castan „ce copleşea cu coroana lui toată casa” şi de care se vorbea că e lăcaşul unui duh misterios ce străjuia casa. Bucătăria de vară „străjuită de un dud cu frunza deasă, sub care vara luam masa...”. Apoi 4 încăperi delux în casă: „Mi-aduc aminte de două dulapuri vechi de nuc ... de o comodă pe care un ceas auriu ... cânta când era „tras”, două melodii vieneze ... ce evocau o epocă”. Şi acest ceas, de originalitatea căruiaera atras eroul de multe ori ca să declanşeze cântecele, rămâne în memoria cu legenda sa odioasă.
O altă trezire de conştiinţă a fost când a ars satul, iar mama sa a luptat din răsputeri ca să înlăture focul de la casa lor, iar în mijlocul primejdiei, eroul a înţeles de ce este în stare o mamă să facă pentru a-şi apăra lăcaşul sfânt.
Prietenii. În acest sens el mărturiseşte despre faptul că, la început, a avut mai multe prietene. Întâmplarea cu Rafira este prezentată ca prima pasiune în viaţa sa, la fel fără a putea fi explicată în acelmoment: „Cum se făcu nu ştiu, dar Rafira mă luase cu jocurile şi cu toată fiinţa ei în stăpânire aşa de mult, că nici nu bănuiam măcar că pasiunea mea era ceva ce nu se cuvenea”. Patima a trecut la fel de repede ajutat fiind de fratele său şi de mama sa care îl luă în derâdere în privinţa aceasta.
Jocul. Jocul în nisip cu prietenii îi sugeră şi prima profesiune: „Exploatam o grămadă mare de nisip mărunt, pus de cineva sub castanul uriaş din faţa casei. Din elementul uşor umezit clădeam bolţi, labirinte,biserici. Mai ales biserici. Îmi pusesem în cap să devin odată „zidar de biserici” adică arhitect. Acesta a fost întâiul meu „ideal” de viaţă” . Deci iată primul ideal al existenţei sale, apărut în urma jocului.
Descoperirile stranii în copilărie. Este vorba despre o descoperire puerilă care-l făcu să gândească altfel asupra fenomenelor lumii: „Cam din acelaşi timp mă urmăreşte şi amintirea unei zile când am pus la încercate cerul. Umblând odată pe uliţă cu ochii în sus, am băgat de seamă că cerul venea tot cu mine. Zenitul se mişca din loc – ţinându-se neîntrerupt deasupra mea! Era o descoperire cu totul nouă, pe care mă simţeam obligat să o păstrez ca un mare secret în cel mai ascuns ungher al inimii”. Însă această descoperirese destrămă de taină în momentul când află că şi la prietenii săi cerul mergea tot cu ei.
Şcoala. Toţi copii făceau două ieşiri în aceeaşi clasă la şcoală una la 6 ani în sat, alta la 7 la Sebeş. Iar „Anul şcolar din Lancrăm însemna astfel mai mult o obişnuire a mâinilor cu buretele de şters tăbliţa”. Cu eroul nostru tatăl a vrut să facă o excepţie, adică să-l dea de la cinci ani, însă el nu vru, se opuse total, iar la şase ani nu a avut încotro. Iniţial şcoala a fost pentru el încă un prilej în plus de a se întâlni cu prietenii.
Prima vacanţă. Iată cum explică preferinţele de după şcoală în prima vacanţă de vară: „Cum paza gâştelor nu mai era o treabă pentru vârsta noastră şi cum alte treburi mai serioase ne ocoleau încă, am intrat înbucuriile verii cu-n simţământ de libertate ce da zilelor noastre intensităţi de apogeu”. Acum apar şi primele gânduri despre moarte, când auzind clopotul bisericii, aflară că murise un copil în vârtejurile de la bolboaca de la Moară, copil ce-l văzuse chiar toţi patru prieteni dimineaţă şi cărora le zâmbiră vesel.
Prima părăsire a locului natal. Este vorba de prima clasă în şcoala din Sebeş, adică în localitate străină: „Punând piciorul în clădirea spaţioasă mă învălui un simţământ de însingurare”. În clasă este dus defratele său mai mare şi pus în banca a doua, ridicând elevul ce ara acolo, fără să se revolte nici unul nici altul: „... eram încredinţat că aşa se petrec lucrurile când ai fraţi mai mari la aceeaşi şcoală”. A tins mereu să înainteze în clasă spre banca de mai în faţă, deoarece asta însemna „prestigiul intelectual şi moral al elevului”. Toate acestea îl făcu să înţeleagă că „Se trezea în mine, în chip surprinzător chiar pentru mine, mândria. Şi am înţeles un lucru. Am înţeles că acum începea şcoala adevărată”. Insistenţa sa de a deveni primul îl marcă pe tot parcursul studiilor.
Prima gazdă. Aflarea în gazdă, în localitate străină, vizita părinţilor şi primirea banilor de cheltuială zilnică îl pune la noi încercări de rezistenţă în faţa vitregiilor sorţii, dar şi în trezirea conştiinţei proprii. Este elocventă, în acest sens, discuţia cu tatăl: „Ei, cum o duci?... şi cu şcoala?” mă întrebă el. „Bine”, zic eu, „tocmai ieri am ajuns erster!”. „Ei, bravo”, zise tata, mângâindu-mă pe păr. Şi de astă dată îmi dete în chip excepţional 5 bani, pentru încurajare. Evident, era mulţumit. Şi cum n-ar fi fost? Întâia oară, unul din copiii săi ajungea „primul” în clasă”.
Dorul de casă. Afecţiunea faţă de părinţi. În felul acesta se explică creşterea sa morală: „Aveam două umbre, o umbră de zi şi-o umbră de noapte. Umbra de zi era a soarelui. Umbra de noapte era a dorului. Mă chinuia dorul de casă!” . Nu ezită să descrie toate vizitele secrete în sat fără să ştie nimeni din ai săi,doar ca să-şi revadă vatra părintească. Cu acest prilej el prezintă amănunţit părinţii săi. Mai ales pe tatăl care, după despărţirea de ultimul fecior din casă, începu alt trai. Îl descoperea altul, însă nu spre bine. Şi tot dinamintirile dorului o descrie pe mama, care-şi făcu un idol din soţul ei şi din care cauză a suferit mult. Şi această gelozie a mamei el o înţelege şi o explică adecvat. Aceste relaţii ale părinţilor făceau copilul să sufere, avem aici suferinţa ca modalitate de evoluţie morală. Arde Bălgradul era expresia prin care vroia să spună că tatăl a chefuit toată noaptea şi acuma zece bolnav de beţie.
Influenţa lecturii. Prima carte ce te marchează. În cazul eroului nostru a fost despre viaţa şi opera lui Schiller, scriitor care îi trezi multe nedumeriri: „Eram firav. Un pumn de ţărână străvezie. Mă întrebam dacă voi răzbi cel puţin până în anii adolescenţei, când voi putea să înţeleg şi mesajul Poetului, al acestuia şi al altora”.
Ascultarea discuţiilor intelectuale ale adulţilor. Mai ales el crescu cu discuţiile lui tata cu Liviu, fratelemai mare, student la Universitatea din Budapesta.
Jalea, autodepăşirea, autocunoaşterea. Trecerea la Liceul Şaguna din Braşov, la 11 ani, deschide o nouă filă în viaţa sa. Acuma jalea şi dorul de casă pare a fi depăşit: „Mă năpădea o jale de neînduplecat pe la inimă, pe la tâmple, prin ochi şi se alegea nod în gât. Mă vedeam părăsit. N-am să mai văd pe Mama şi pe Tata un an întreg. Ce leac voi găsi acestui gol? Şi plângeam monoton şi lung, şi nimenea nu putea să mă liniştească... Mă deochease spaţiul şi timpul...”. După ce fusese luat în râs de fraţii şi, mai ales de cumnata sa, el se resemnă: „Şi cu ce? Cu dorul de casă! Cu acest fleac de dor! În realitate eu însumi erammirat, foarte mirat, de jalea mea ... Haide, ştergeţi lacrimile! mi-am zis, şi nu te mai sfărâma, că nici nu-ţi şade şi nici nu se cuvine!”. Deci autodepăşirea complexului vârstei. Ultima piatră de hotar între copilărie şi preadolescenţă a fost cumpărarea chipiului de student: „Dar totul a fost dat uitării în clipa când am intrat într-o prăvălie să ne cumpărăm chipiile de rigoare, „chipiile de studenţi... Aşa am învins cea dintâi şi cea mai grea criză de nostalgie!”. Astfel şi aici se realizează ruptura de copilărie, de sentimentele nostalgice, de dorul de casă etc. şi se trece la o altă etapă a vârstei– preadolescenţa.
Prin urmare aşa se prezintă în hronicul lui Lucian Blaga răstimpul copilăriei, cu motive precum naivitatea, prietenia, farmecul jocului, descoperirea lumii interioare şi exterioare, conştientizarea realităţii, primul fior al dragostei, autocunoaşterea, prima dezamăgire, prima piedică înţeleasă personal, călătoria, dorul, jalea, alte complexe ale copilăriei.
Aşadar, autorul are conştiinţa propriei valori formată încă din anii copilărie. Mereu în căutare de sine şi de răspuns la întrebările existenţei, depăşind cu bine etapele fireşti ale copilăriei, el se înscrie perfect în ceea ce ar reprezenta evoluţia personajul intelectual, poet şi filosof veritabil.
