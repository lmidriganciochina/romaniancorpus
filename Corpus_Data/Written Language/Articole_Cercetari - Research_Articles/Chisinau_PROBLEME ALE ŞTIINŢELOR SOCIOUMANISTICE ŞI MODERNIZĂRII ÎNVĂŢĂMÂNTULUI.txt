

În ultimele decenii, din perspectiva învăţământului formativ centrat pe competenţe, se atrageatenţie deosebită lecturii textelor de specialitate, reieşind din faptul că necesitatea de a cunoaşte limba germană la nivel de comunicare profesională este într-o continuă ascensiune. Orizontul cultural- profesional se constituie ca unitate dintre cultura intelectuală şi cea profesională. Aceasta impune ca în procesul de predare a limbii germane de specialitate să imprimăm o finalitate tehnologică cunoştinţelor asimilate prin dezvoltarea competenţelor lectorale şi prin sublinierea şi demonstrarea valenţeloraplicative.
Metoda apare ca o tehnică de a acţiona practic, în mod sistematic şi planificat, implicând mai multeprocedee didactice. Metodă hărților cognitive își are originile în filosofia cognitivă și anume în conceptul de gândire vizuală, promovat de filosoful german R. Arnheim Gândirea vizuală asigură crearea reprezentărilor vizuale, codarea și decodarea lor în direcția cerută,poziționarea lor adecvată într-un sistem de referință, evidențierea pe imagine a diverselor criterii șiproprietăți ale obiectului cercetat. Aşadar, gândirea vizuală e o activitate cognitiv-constructivă, care generează imagini cu o anumită încărcătură semnificativă, făcând cunoașterea vizibilă.
Lectura, fiind un proces mental, antrenează gândirea vizuală, formând în imaginația cititorilorscheme, care încadrează informația factuală într-o ordine logică, ceea ce contribuie la înțelegerea și memorizarea ei pe termen mai îndelungat. Prin urmare, ar fi eficient de redat aceste scheme grafic, ca suport sugestiv pentru textele de specialitate, care au o încărcătura semantică destul de complexă. Reprezentarea vizuală a textelor de specialitate e, de fapt, materializarea procesului mental prin intermediul unor organizatori cognitivi, care transmit informațiile factuale, sintetiszînd într-o formă rezumativă mesajul unitar al textului de specialitate.
În această ordine de idei, mijloacele cele mai efective ar fi diagramele, care, potrivit cercetătorului W.Schnotz, reprezintă fenomene abstracte, sesizate de psihicul uman, nefiind percepute în viaţa reală; indică invenţii culturale, care vizualizează structuri, relaţii, valori şi procese prin intermediulcodurilor convenţionale, sunt nişte pictograme speciale înzestrate cu un limbaj conveţional, cunoaşterea căruia asigură înţelegerea şi interpretarea corectă a conţinutului textual şi grafic; reprezintă mijloace didactice, care reflectă conținutul global al textului.
Ca metodă, diagrama reprezintă o hartă cognitivă, care reflectă informaţiile cheie din text şi relaţiile dintre ele. Această metodă a fost folosită încă în sec. al XIII-lea de către filosoful R. Llull, pentrucare, sistemul conceptual avea structura unui arbore, relaţiile de interdependenţă fiind evidenţiate prin ramificaţii. Abia în sec. al XVIII-lea, economistul englez W. Playfair a redescoperit această metodă, utilizând-o extins în economie.
Din perspectiva teorii cognitiviste promovată de psihologul D. Ausubel, harta cognitivă este unul dintre cei mai sugestivi organizatori cognitivi şi anticipativi de progres, care cuprinde conţinutul unui text într-o asamblare logică, integrând noi achiziţii în contextul cunoştinţelor însuşite anterior.
Începând cu anii '70, cercetătorul J. Novak a dezvoltat conceptul de hartă cognitivă, subliniind că această metodă de reprezentare vizuală se bazează pe faptul că învăţarea temeinică a noilor concepte depinde de cele existente şi de relaţiile care se stabilesc între acestea.
Cercetătorul I. Neacşu a denumit conceptul vizat hartă mentală. Nucleul central al hărțiimentale vizează, de regulă, o temă reflectată într-un câmp conceptual, cu reprezentări grafice, organizate radial, ierarhic sau nonlinear.
Alţi cercetători folosesc termenul de hartă conceptuală. De exemplu, cercetătoarea E. Joiţă susţine ideea că harta conceptuală capătă forma unei diagrame care permite vizualizarea organizării procesărilor mentale ale informaţiilor legate de o problemă ce ține de conţinut sau concept.
Analizând cercetările efectuate de savanții B. Weidenmann, conchidem că în practica educaţională se pot utiliza următoarele tipuri de hărţi cognitive, diferenţiate după forma de reprezentare a informaţiilor:
Utilizarea hărţilor cognitive e o modalitate eficientă de a-i face pe studenți se gândească, să vizualizeze şi să-şi aranjeze cunoştinţele. Crearea unei hărţi cognitive solicită efort mental susţinut din partea subiectului în realizarea legăturilor între concepte, contribuind la memorizarea informaţiilor şi la
aplicarea lor în activităţile de învățare prin colaborare.
Pentru a construi o hartă cognitivă, mai întâi se realizează o listă cu 10-15 concepte-cheie sau idei
despre ceea ce interesează şi câteva exemple. Plecând de la o singură listă, se pot realiza mai multe hărţi cognitive diferite, în funcţie de structura speciafică a diagramelor. În această ordine de idei, cercetătoarea A.Cișman propune indicații concrete, privind elaborarea hărților cognitive:
faza de brainstorming presupune înregistrarea într-o ordine aleatoare a ideilor, cuvintelor,propoziţiilor care au legătură cu subiectul pentru care trebuie întocmită harta conceptuală;
faza de organizare presupune notarea structurată a ideilor din faza de brainstorming, grupândsintagmele-cheie după diverse criterii: importanţă, relevanţă, utilitate etc;
faza de aşezare în pagină asigură claritate, uşurinţă și accesibilitate pentru că, atât persoana care a creat harta conceptuală, cât şi o altă persoană care nu ştie despre ce este vorba, să înţeleagă ierarhizarea şi legăturile dintre concepte;
faza de legătură fixează relaţiile de legătură dintre elemente, evidenţiind conceptul-cheie şi relaţiile pe care le are în interiorul hărţii cognitive, prin utilizarea săgeţilor;
faza de finalizare constă în a oferi o imagine de ansamblu şi de a detalia aspectul acesteia.
Astfel, se dezvoltă gândirea, creşte capacitatea de cunoaştere, se extinde sfera cunoştinţelor, se îmbogăţeşte lexicul profesional şi, prin urmare, se antrenează competenţele de a înţelege şi de a interpreta într-o formă laconică şi concisă esenţa textului de specialitate. Aceste activităţi contribuie implicit la dezvoltarea gândirii, atenţiei, imaginaţiei şi memoriei.
Aşadar, hărțile cognitive stimulează gândirea vizuală, gândirea logică și operaţiile acesteia: analiza,sinteza, generalizarea şi interpretarea. Hărțile cognitive crează, prin urmare, premise favorabile pentru dezvoltarea competenţelor lectorale şi, mai ales, ale celor de comprehensiune şi interpretare, îmbogăţind experienţa perceptivă şi facilitând achiziţiile în sfera cunoaşterii. Din aceste considerente, progresia interactivă a strategiilor receptiv-cognitive de analiză, de sinteză, de generalizare şi de interpretare asigură, prin intermediul hărţilor cognitive, parcursul treptat de la lectura textelor de specialitate lacomunicarea profesională.
Hărțile cognitive dezvoltă capacitatea de a gândi într-o limbă străină, devenind premise obligatorii pentru o lectură efectivă, care implică comprehensiune și interpretarea textelor de specialitate în scopul dezvoltării profesionale. Prin urmare, întrebuinţarea reprezentărilor vizuale ilustrează conţinutul gândurilor. Din aceste considerente, diagramele reprezintă mijloacele didactice, care reflectă conținutul global al textului, iar hărțile cognitive sunt metodele didactice aplicate în scopul de a dezvolta și de a evalua comprehensiunea și interpretarea textelor de specialitate.