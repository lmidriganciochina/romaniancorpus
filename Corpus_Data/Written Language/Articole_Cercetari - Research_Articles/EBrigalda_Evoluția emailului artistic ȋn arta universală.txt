Egiptul, tara faraonilor bogați și puternici, este vestit nu numai prin piramidele sale monumentale și misterioase, ci și prin artele decorative, care atestă virtuozități tehnice impresionante și prezența unui foarte elevat gust artistic. Egiptenii erau renumiți printre popoarele Orientului antic pentru eleganța exteriorului lor.Ei apreciau în mod deosebit bijuteriile. S-au păstrat numeroase podoabe: coliere, pectorale-pandantive, marele pectorale, diademe și inele. Nelipsite din viața egiptenilor nobili aceste podoabe îi însoțeau și în mormânt. Egiptenii erau convinși că atât pietrele prețioase, cât și simbolurile sacre au puteri mistice ce se vor proiecta asupra posesorilor de bijuterii. Bijuteriile serveau drept amulete. Cea mai răspândită amuletă erascarabeul, care simboliza devenirile succesive și nemurirea sufletului. Din punct de vedere al tehnicii,egiptenii au folosit tehnică asiatică, a emailului „cloisonné”, care constă în turnarea unor smalțuri în pulbere, divers colorate în compartimente formate prin unirea unor lamele extrem de fine de cupru sau de aur, așezate în formă de gard (cloisons) pe o placă de metal, după un anumit desen.
În anul 1922 în Valea regilor arheologul englez Howard Carter a descoperit mormântul intact alfaraonului Tutankamon. Numeroase podoabe din acest mormânt au fost realizate în tehnica emailului artistic. (Masca și pectoralul lui Tutankamon). Aceste podoabe atestă o tehnică foarte iscusită, plină de rafinament și se remarcă prin coloritul lor pronunțat. „Calitatea înaltă a măiestriei bijutierilor egipteni - afirmă cercetătoarea L.Condraticova - constă în elaborarea principiilor cromatice a decorării metalului cu pietre prețioase și email, care nu și-au pierdut valoarea nici în prezent”.
Tehnică emailului „cloisonné” a fost folosită în Mesopotamia și în antichitateagreco-romană. Cele mai vechi obiecte decorate în tehnica emailului artistic au fost descoperite în morminteleregale de la Micene.
În lumea greacă, influențele orientale se manifestă din plin. Bijutierii greci realizează cercei, coliere, brățări de coapsă, diademe cu ”nodul lui Herakles”, pectorale fastuoase utilizând tehnica filigranului șiemailului. O pereche de cercei ce reprezintă sfinxul lucrat în rende-bosse este decorat cu discrete accente deemail verde, distribuite atât pe micile baze, pe cerceii sfinxului, cât și pe bara de agățare, decorată și ea cu rozetă emailată. ”Policromia, nu a reliefului foii de aur, ci a emailului și mai ales a pietrelor semiprețioase,constituie nota caracteristică și supraabundentă a podoabelor elenistice”- afirmă M.Gtamatopol .
Etruscii și romanii au folosit în arta decorativă și giuvaergie tehnica emailului „champlevé”, care constă în turnarea unor smalțuri în pulbere, de diferite culori în alveole săpate în masa plăcii de metal (cupru sau bronz) care servesc drept suport. Romanii au însușit tehnica emailului în provincii (Țara Galilor, Britania) din punct de vedere tehnic având anumite tangențe cu emailul celților. Totodată trebuie de menționat că romanii nu emailau metalele prețioase, ci doar vasele de sticlă, care erau la mare prețuire.
Dezvoltându-se în conformitate cu tendințele generale ale artei bizantine, arta emailului v-a reverberaîn timp de-a lungul secolelor, regăsindu-se în arta emailului popoarelor anglo-saxone, germane și franceze. Meșterii emailului, pentru a spori impresia de somptuozitate și rafinament au știut să pună în valoare calitățile decorative ale diferitor materiale, să combine într-un singur obiect arta metalelor prețioase cu inserțiile de email și pietre prețioase. De mare prețuire au fost diademele pe care împărații de Constantinopol le trimiteau în dar regilor și prințeselor, medalioanele și plachetele dăruite bisericilor bizantine, icoanele cu figuri în relief și medalioane emailate. Arta emailului bizantin a fost preluată de meșterii din Georgia, Armenia, Serbia, ȚaraRomânească, Moldova și Rusia veche contribuind la formarea unor școli naționale de emailori. În Rusia Kieveană emailul era numit finifti (de la grecescul „fingitis”-piatră strălucitoare) și a început să fie practicat sub influență artei bizantine din a doua jumătate a secolului XI și a cunoscut o perioadă de avânt în secolul XII. Cele mai mari centre de emailare au fost Kiev, Cernăuți, Galici, Vladimir, Reazani,Novgorod. „Veacul de aur" al emailului rusesc este considerat perioada dintre sec. .XVI-XVII. Moscova șiNovgorodul, iar mai târziu Solivîcegodsc, Ustiug și Viatca devin centre importante de emailare. În această perioadă se utilizează tehnica emailului filigranat pentru decorarea obiectelor de cult și de uz casnic (cuțite, călimări, ceasuri etc.)
Arta popoarelor migratoare a preluat tehnica asiatică a emailului. Meșterii emailori realizează obiectedestinate cultului religios, arme și podoabe: coroane votive de aur, diademe, pandantive decorate cu litere, bijuterii decorate cu motive florale, fibule .
În sec XII arta emailului se răspândește în toată Europa apuseană. În centrele monastice medievale de pe valea Rinului și a Meusei din Spania , Franţa , Anglia meșterii artei emailului creează piese de cult și de podoabă, candelabre, ferecături de cărți etc.
Meșterii venețieni din sec. XIII-XIV au practicat tehnica emailului filigranat, care constă în aplicarea pe o placă de metal a unor fire subțiri de aur răsucite pentru a forma un decor floral. De obicei ei preferau motive ce reprezintă garoafe, lalele, rodii. În creațiile sale meșterii venețieni incastrau pietre prețioase sau caboșoane de sticlă colorată. În perioada renascentistă în Germania, arta emailului cunoaște operioadă de înflorire în centrele Nurnberg şi Augsburg. Tehnica emailului a fost utilizată de meșterii germaniși pentru decorarea statuilor unor sfinți.
În secolul XVI în Italia și Franța s-a folosit o tehnică de emailare asemănătoare cu pictura în ulei. Meșterii emailului artistic execută în această tehnică miniaturi și tablouri de dimensiuni mici.
În manufactura franceză din Limoges, renumită pentru producția de piese de email de o calitateexcelentă în toată Europa se execută compoziții cu teme inspirate din gravuri contemporane, relicvarii,coperte de cărți, portrete pictate pe aramă în culori de email. Inițial decorul era alb, pe fondal albastru, iar din secolul XVII, este policrom: Unul dintre cei mai cunoscuți meșteri emailori a fost Leonard Limson, numit de
Francisc I, conducător al manufacturii. Piesele din Limoges aveau forme elegante cu decor floral, deseoriutilizându-se așa numitul buchet de trandafiri de Limoges. Toate piesele erau semnate cu inițialele meșterului emailor și însoțite cu o floare de crin, care semnifica apartenența artistului curții Franției.
Stilul baroc în secolul XVII-XVIII, își pune amprenta asupra artei decorative. Emailul policrom utilizat în aceste opere amplifică impresia de bogăție și fast. Meșterii emailori apelează frecvent la motivele florale, lambrechine, măști și ”medalioane antice”. În stil baroc sunt executate și miniaturile realizate în tehnica picturii emailate, devenite foarte populare în întreaga Europă.
Bijutierul rus Peter Carl Fabergé faimos pentru cele mai ciudate ouă de Paști, a folosit diverse tehnici de emailare (cloisonné, champlevé, tehnica plique a jour), uneori aplicate în cinci sau șasestraturi, o gamă largă de culori (144 de nuanțe), pietre prețioase (smaralde, rubine, safire, diamante). Lucratepentru familia imperială rusească a Romanilor, ouăle Faberge nu sunt numai cadouri de Paști cu diferitesurprize în interior, unele comemorează evenimente celebre din viața familiei regale sau a Rusiei. „Încoronării ”conținea în interior Oul o reproducere fidelă a unei trăsuri imperiale folosite în timpul ceremoniilor,
realizată din aur, platină, email și pietre prețioase, iar ”Oul cu lăcrămioare” - portretele în miniatură a țarului Nicilae și a fiicilor sale Olga și Tatiana. Între anii 1885-1917 în atelierul meșterului Faberge au fost create 62de ouă, adevărate opere de artă.
La începutul secolul XIX, odată cu descoperirea fotografiei, portretele în miniatură executate în tehnica emailului, deja nu sunt solicitate. Odată cu intensificarea proceselor de manufacturare, de producerea în masă,bijuteriile au devenit nu numai accesibile pentru majoritatea populației, ci și însuși semnificația lor s-a schimbat, de la simbolul puterii și bogăției la simple accesorii de modă. La sfârșitul sec. XIX și primuldeceniu al sec. XX tehnica emailului a fost preferată de artiștii mișcării artistice Art Nouveau .Această mișcare artistică răspândită în acea perioadă în toată Europa, apoi și în cele două Americi, s-a afirmatîn principiu ca o reacție, pe de o parte împotriva eclectismului artistic al așa-zisei ”la belle epoque”, iar pe de altă parte împotriva tendinței de uniformizare și sărăcire formală a obiectelor în producția industrială de larg consum. Noua artă, cu denumiri variate: Jugendstil – în Germania, Sezession - în Anglia , Stile Liberty – ÎnItalia, Modern Style – în Anglia, denumită retrospectiv și Arta 1900 pornește concomitent în Franța, Anglia,Belgia, Germania apoi în Austria Spania și Portugalia, extinzându-se și în Polonia, România, Ungaria Rusias-a dezvoltat sub semnul noului și al tinereții și s-a manifestat în special în arta decorativă, arta cărții și în arhitectură. In domeniul bijuteriei, noua artă a însemnat o reînviere a tehnicii emailului artistic.
La sfârșitul secolului al XIX începutul secolului XX devine din nou agreată tehnica emailului, aparartiști celebri, mari case de bijutieri. În tendința de a crea opere – simbol, artiștii caută noi surse de inspirație, noi materiale și efecte decorative originale.
Renumitul bijutier parizian Rene Lalique- Jules în creația sa intenționat evită decorul cupietre prețioase și prefera o combinație de pietre semiprețioase (cristal de rocă, chihlimbar, coral, perle) deforme neregulate. Folosind aceste materiale puțin utilizate anterior, el creează pandantive, broșe, coliere,diademe inspirându-se din natură. Drept motiv preferă nimfe, flori, păsări, animale și insecte stilizate în linii fluide. Astfel, în colierul destinat soției sale Augustin-Alice Ledru, bijutierul îmbină aurul, emailul și pietrele de opal și ametist.
Charles Robert Ashbee, designer englez care s-a specializat în prelucrarea metalelor,producerea bijuteriilor și emailurilor. În creația sa, autorul s-a bazat pe convingerea că natura este principala sursă de inspirație pentru arta decorativă. Celebră este broșa creată de artist care reprezintă o pasare din aur, argint, email, piatra lunii, topaz, perle de apă dulce.
a fost un reper important Susținător al Art Nouveau în America, Louis Comfort Tiffany, în industria bijutierilor la sfârșitul sec. XIX și începutul sec. XX. Creația sa atestă o dragoste de forme naturale și culori strălucitoare. Pe lângă faimoasele lui vitralii și lămpi, designerul creează mozaic, vase de sticlă și ceramică, bijuterii. Utilizând un amalgam de pietre semi-prețioase (perlele de apă dulce, safire saucele de turcoaz) , vopsea favrilem și email, artistul creează bijuterii originale, destinate publicului larg. Principala sursă de inspirație fiind florile de câmp, fructele de pădure, păsările și insectele, în special libelule.
Tezaurul artistic făurit de meșterii emailului artistic de-a lungul întregii sale existențe multiseculareeste o sursă inepuizabilă de inspirație pentru tinerii artiști și designeri, care studiază arta emailului.
