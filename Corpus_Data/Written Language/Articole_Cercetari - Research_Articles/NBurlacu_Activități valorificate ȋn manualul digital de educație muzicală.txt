
În 2015 În Republica Moldova a fost propusă, în calitate de proiect, concepția manualului digital caredeclară mai multe obiective în compartimentul scopul elaborării şi implementării manualelor digitale(MD). În proiect figurează idea că procesul elaborării şi implementării MD tinde spre ,, modernizarea instrumentarului informatic al elevilor şi al cadrelor didactice”, iar trecerea către un mediu informaţional digital se preconizează a fi ,,favorabilă şi prietenoasă” şi ,, care ar asigura realizarea unei instruiri de calitate ”.
Pe site-ul oficial CTICE (Centrul Tehnologii Informaţionale şi Comunicaţionale în Educaţie a Republicii Moldova) găsim în liberă circulație toate seturile de manuale școlare, la o bună parte a treptelor șidisciplinelor de învățământ preuniversitar în format *.pdf.
Nu suntem siguri, dacă anume aceste manuale scanate în *.pdf sunt acele MD despre care atâta sevorbește, dar în documentele oficiale mai e reflectat și un alt obiectiv care anunță că ,,Un alt scop al dezvoltării şi implementării MD constă în asigurarea accesului tuturor actorilor sistemului educaţional la unvolum cât mai extins de conţinuturi educaţionale digitale moderne, interactive, prezentate în diverse formate, adaptabile la necesităţile fiecărui elev, realizate profesionist, în conformitate cu standardeledidactice, psihologice, informatice, de design” .
Informaticienii și elaboratorii de produse program înțeleg că un astfel de MD, care ar corespundereconcepției declarate, nu este chiar ușor de realizat și că nu scanarea în format *.pdf transformă un manualtradițional în unul digital.
Astfel, noi, prezentul grup de autori, ne-am propus o provocare pe care ținem să o înfruntăm. Luând labaza MD de educație muzicală manualul tipărit, am completat activitățile de învățare existente în didacticatradițională cu activități multimedia interactive, așa cum preconizează, de fapt, proiectul conceptului MDemis la Chișinău .
Versiunea MD, proiectată și elaborată de noi în mediul de programe Borland Delphi, într-adevăr furnizează atât elevilor, cât și profesorilor o varietate mai largă de conținuturi educaționale.
În general, activitățile oferite de un MD de performanță, indiferent despre ce obiect de studiu estevorba ar fi: animațiile; simulările; jocurile educaționale; galeriile de clipuri multimedia cu coloane video și audio ale operelor muzicale de studiat; activitățile de evaluare complexe, etc. Dacă vorbim, în particular, despre activitățile de implementat într-un MD de educație muzicală, ar fi cazul să valorificăm un așa set de acțiuni didactice, precum:
1. Exercițiile de audiție muzicală. Activitățile date includ audiția interpretării diferitor ansambluri muzicale, acestea la rândul său, fiind doar de trei tipuri:
1.1. ansamblu vocal, unde interpretarea pieselor muzicale este doar axată pe formula melodică de virtuozitate în partiturile dedicate vocilor;
1.2. ansamblu instrumental, unde interpretarea pieselor muzicale este executată cu ajutorulinstrumentelor muzicale;
1.3. ansamblu vocal-instrumental, acesta reprezentând un model combinat al primelor douăgrupuri muzicale.
Astfel un MD de educație muzicală, conform concepției autorilor, este abil să ofere direct din suportul digital, cartea de muzică, în sala de clasa sau acasă, fiecărui elev, ce consultă MD, numeroase audiții de ansambluri muzicale de componență diversă și conținut artistic: formații sau trupe muzicale; cor; ansambluride muzică de cameră; orchestre; ansambluri vocale; ansambluri de instrumente de suflat și / sau de instrumente cu coarde, etc.
De fapt, organizarea unor activități didactice de acest gen, într-o viață reală ar cere, la modul ideal,minimum câte o vizită în sala de concert, pentru audiția pieselor în interpretarea colectivelor muzicale şi,respectiv, câte un bilet la concert pentru fiecare tip de ansamblu.
Exista alternative, ar spune unii, se pot efectua audiții muzicale și vizionări a interpretării pieselormuzicale la televizor, radio, YouTube, etc.
Dar și aici e necesar un minim de criterii de selecție pentru: piesa care trebuie să corespundă cerințelor specificate de
curriculum pentru disciplina și vârsta dată;
clipul muzical, care e bine să fie ales în conformitate cu particularitățile clasice ale manierei interpretative a operei muzicale în cauză;
dispozitivele (televizor, radio, calculator, boxe, placă sunet, placă video, etc.), calitatea cărora trebuie să poată reproduce adecvat frumusețea și irepetabila profunzime a piesei muzicale de audiat.
Adițional, unul din aspectele esențiale a oricărui tip de ansamblu este faptul că fiecare membru al grupului trebuie să dea dovadă de responsabilitate și competență profesională, fapt care este deosebit deevident la soliști și dirijori. De aici, putem deduce încă câteva activități educaționale inestimabile care pot fi oferite doar de MD, pentru educație muzicală de concepție proprie. Acestea sunt:
1. scufundarea în atmosfera de concert, pentru audiția unor
opere muzicale în interpretarea unor colective muzicale, mai mult sau mai puțin renumite - orchestre demuzică clasică; populară; cor, etc.;
2. urmărirea activității dirijorului în diverse tipuri de colective muzical-instrumentale –orchestre de muzica clasică; tarafuri; cor, etc.; 
3. exercițiile de solfegiu, executat fără cuvinte, menite să dezvolte auzul și deprinderea de a citi notele muzicale;
4. exercițiile de scriere a unor secvențe de compoziții muzicale sau dictările muzicale.
Concluzii. MD curent, cu toate activitățile sale, a fost prezentat studenților și profesorilor implicați în cadrul formării profesionale la specialitățile Pedagogia Învățământului Primar și Educația Preșcolară de la ciclul licență a UPSC „Ion Creangă”, unde se studiază, în diferite conjuncturi didactice, astfel de discipline precum: educaţia muzicală, didactica muzicii, metodica predării educației muzicale, etc.
MD elaborat și prezentat contingentului corespunzător a trezit un interes deosebit atât la cadreledidactice universitare, cât și la studenți, viitorii profesori școlari și educatori ai grădinițelor de copii.
Un astfel de format a MD, versus MD în versiune *.pdf, este abil, atât cu adevărat să transforme copiii de vârstă preșcolară, elevii din școala primară în membri activi ai procesului de învățare, cât și să facilitezepredarea conținuturilor didactice la disciplina Educația Muzicală în învățământul primar și instituțiile de educație preșcolară din țară.


