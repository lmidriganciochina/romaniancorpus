TITLE: Adaptarea creativă în dinamica nevoi – posibilități de satisfacere
AUTHOR: Baciu Tatiana

Adaptarea e procesul de potrivire a unei persoane cu mediul social, e acordul între conduita personală și modelele de conduită caracteristice ambiantei, e echilibrul între asimilare și acomodare socială. Raporturile persoanei cu ceilalţi sau cu lumea sunt esenţiale, iar de natura şi modalitatea lor de realizare depind într-o măsură considerabilă echilibrul sufletesc intern alindividului, precum şi acordul extern al acestuia cu lumea. În ambele situaţii vorbim de adaptare. Orice tulburare a stării de echilibru psihic duce la dezadaptarea persoanei, urmată dedezorganizarea comportamentului acesteia.
Fiecare persoană este o individualitate în sine care nu se confundă cu altele, dar, care nu poate exista decât în relaţie strânsă cu celelalte persoane, cu mediul. Această caracteristică personală implică un echilibru dinamic permanent între două aspecte: procesul de diferenţiereindividuală sau individualizarea şi amenajarea unui gen de relaţii satisfăcătoare cu celelalte persoane și cu mediul.
În psihanaliză, adaptarea este considerată un mecanism de apărare al eului. Atât adaptarea, cât şi apărarea constituie mecanisme de homeostazie, de păstrare a echilibrului personalităţii şi duc la consolidarea şi constanţa eului. În terapiile behavioriste adaptarea este considerat a fi rezultatul relației dintre stimul și reacția persoanei, adaptarea reușită presupune reacție adecvată stimulului.
În terapia gestaltistă, adaptarea este considerată a fi rezultatul reglării „granițelor” dintre sine și mediu, și al capacității individului de satisfacere a necesităților personale în diverse situații. Această viziune se bazează pe teorie holistă asupra personalității, relația organism – mediu fiindconcepută ca o relație de interdependență ecologică, care stă la baza sănătății personale.
Fritz Perls, unul dintre fondatorii terapiei gestaltiste, scria: „Întreaga viață și toatecomportamentele sunt guvernate de procesul homeostatic, care mai este numit și adaptare. Prin acest proces organismul își menține echilibrul, astfel că este sănătos în condiții foarte variabile. Astfel, homeostazia este procesul prin care organismul își satisface nevoile. Din moment cenevoile sunt foarte numeroase, fiecare dintre ele contribuind la menținerea echilibrului, procesul homeostatic se desfășoară permanent.”
Pentru ca adaptarea, integrarea cu sine și cu lumea să se producă, este necesar ca, pe de oparte, omul să-și construiască și cunoască propria identitate, adică să se delimiteze și diferențieze de alții și de mediu, pe de altă parte, este vital ca el să între în contact cu acesta, să fie conectat optim, adică să între în relații de co-evoluție cu mediul său social și natural.
În dinamica integrării ecologice a omului, a adaptării lui, fenomenul de reglare a ”granițelor” este unul central. Dinamica integrării, a adaptării poate fi clarificată prin procesele de: autoreglare naturală, contactul de diferențiere și contactul de graniță. Autoreglarea naturală presupuneprocesul prin intermediul căruia persoana întrând în contact cu mediul învață să diferențieze ceia ce este necesar, ”hrănitor„ pentru el, de ceia ce este ne necesar, ”toxic”. Reglarea metabolică normală se bazează pe un raport echilibrat între asimilație și dezasimilație. Contactul de
diferențiere sau capacitatea de a diferenția informația pozitivă de cea toxică constituie sursa primară a dezvoltării normale, sănătoase și complete a personalității. El conduce inevitabil lacreștere, afirmă E. Polster și M. Plolster. Pentru asigurarea unei adaptări și autoreglare bună e nevoie și de a stabili granițe dintre sine și lumea înconjurătoare. Aceste granițe trebuie să fiepermeabile, pentru a permite schimburile dintre persoană și ceilalți, și ferme, pentru a mențineautonomia.
Autoreglarea în plan biologic și psihologic este guvernată de principiul homeostazei, a adaptării, iar viața ne apare ca o succesiune de încercări de satisfacere a nevoilor organismului, dela cele mai presante, mai vitale, la cele mai puțin presante. Atunci când o nevoie este satisfăcută, ea este înlocuită cu alta, energizând și impulsionând mereu ființa spre un echilibru homeostatic.
Orice acțiune individuală sau interacțiune relațională orientată spre asigurarea unei adaptări la mediu se derulează în mai multe faze, constituind ciclul experienței sau ciclul contactului sauciclul satisfacerii nevoilor. Autorii disting mai multe faze principale ale acestui ciclu. Astfel M.Rabin susține că ciclul experienței gestaltiste include 5 stadii care se generează continuu, unul pe celălalt: 1). Senzație – prin care se experimentează trăirea și semnificația stimulilor care acționează asupra organismului; prin senzații și percepții omul experimentează și discriminează direct ”ce este” și ”ce nu este”. 2). Conștientizarea – procesul prin care se realizează contactul cu evenimentele din câmpul individual sau din mediu, și devine evidentă necesitatea sau dorința; 3) Acțiune – mobilizarea organismului pentru acționa eficient, realizarea impulsului; 4). Contactul – cu obiectele, persoanele situații, mediu, ce are menirea să mențină raportul de echilibru dinamic dintre sine și mediu; 5). Retragerea – stadiul final, care semnifică satisfacerea nevoii, stadiul derevenire și pregătire pentru un nou salt.
N. Lebedeva, E. Ivaniva propun un exemplu pentru descrierea ciclu de adaptarecreativă, de satisfacere a necesităților. Persoana se află în casă, privește în geam, are senzația de disconfort în stomac, conștientizarea foamei, acțiunea de deplasare la bucătărie, alegerea produselor alimentare potrivite pentru înlăturarea foamei, procesul de mâncare propriu zis, mistuirea hranei, senzația de saturație, stare de mulțumire.
Acest ciclu tip nu se desfășoară întotdeauna într-o manieră regulată. Pot apărea diferite mecanisme care întrerup acest ciclu, și care duc la dezadaptare, evitarea contactului autentic, mecanisme care împiedică fericirea sau realizarea propriilor dorințe. Cele mai frecventemecanisme de întrerupere a procesului de autoreglare (homeostază, adaptare) sunt : fuziunea (confluență cu lumea exterioară și interioară, incapacitatea de a se diferenția și a diferenția stările emoționale, corporale), introiecția (absorbirea, captarea, preluarea și asimilarea fără discriminare a ceea ce aparține non-eului), proiecția (atribuirea altcuiva a unor caracteristici ce aparțin eu-lui), retroflexia (revenire asupra sinelui).
Se cuvine să subliniem faptul că inhibarea acțiunii nu reprezintă în mod obligatoriu o disfuncționalitate: dimpotrivă, poate fi vorba despre un mecanism de apărare sau de urgență, adaptat la situația în cauză. Doar mecanismele anacronice, rigidizate sau repetitive sunt simptomele unei funcționări patologice: acestea trebuie conștientizate apoi transformate în cursulpsihoterapiei sau analizei personale.