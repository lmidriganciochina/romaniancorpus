

Întotdeauna mi-am propus ca, prin creaţiile mele textile, să depăşesc bariera decorativismului pur, încercând să comunic CEVA.... În general, textilele sunt spectaculoase în sine, prin diversitatea lor, iar simpla alăturare de fire şi texturi încântă nemaipomenit ochiul. N-am speculat aceste facile şi banale elemente pentru mine, în contextul actual, atât de dinamic şiofertant ca multitudine a mijloacelor de exprimare plastică. Dar pornind de la compoziţiile de tip colaj, structurate pe idei şi simboluri, am transpus în materiale neconvenţionale combinate cutehnici clasice ale textilelor ambientale, o serie de viziuni contemporane: opinii personale pe teme sociale, politice, filozofice, etnografice, metaforic interpretate, la graniţa dintre tradiţii şiexperiment.
Este depăşită tirania perfecţiunii artizanale, care mi-a permis lansarea în testarea unor formule ce înglobează elemente din pop-art şi instalaţii, grupate conceptual. Fără a pierde din vedere eterna pendulare dintre etnic şi estetic, lucrările de artă textilă incită la meditaţie, fie că sunt în notă ironică, arhaică ori melancolică. De asemenea, m-a preocupat şi transformareabanalului cotidian, trecerea de la ostil la ospitalier, posibilă prin intermediul textilelor
tradiţionale ce însumează, deopotrivă, energiile materiilor prime tradiţionale, netradiţionale sau demult uitate, dar şi concepţia artistului. Cu excepţie de materialitate şi de tematică, de arhaism şi de modernism, de structuri şi de facturi, aceste creaţii textile sunt foarte originale. Aceste lucrări de artă decorativă textilă sunt cu totul inedite, deoarece ţin de colaje sensibil colorate şi ingenios compuse în tehnici deosebite, astfel obținându-se nu numai surprinzătoare efecte decorative, ci şi sugestii ale unor simboluri care transced aceste efecte. Observaţiile asupra microuniversului dobândesc şi virtuţi generalizatoare, capabile să sugereze analogii cu fapte şifenomene din microcosmos cu destinul omului sau cu ritmurile ciclice ale Universului. Prinmesajul caustic, dar realist la adresa prezentului artistul plastic, se demonstrează că Arta trebuiesă se adreseze, în primul rând, Spiritului, să declanşeze energii capabile, să schimbe mentalităţi. Într-o linie gri, lipsa de cele mai multe ori de altitudine, indiferenţă la tot şi la toate, cineva are curajul să strige... 
Aceste lucrări textile sunt vizibil marcate de aspiraţia racordării la spiritulpostmodernismului din pragul mileniului al treilea. Se remarcă, în acest sens, preocuparea pentru evadarea din confruntările tradiţionale ale genului, mixajul de tehnici şi materiale, ca şi îndrăzneaţa deplasare a accentului de la elaborarea specifică de altădată, a domeniului, laexecutarea cu o „suculentă” notă de improvizare pe care o implică această opţiune şi în care este principala miză din planul expresiei. În acest context, suntem asaltaţi de imagini, mai mult ca niciodată. Recompunerea poate fi o invitaţie la meditaţie, dincolo de jocul formelor şi a culorilor, intenţionat atractive... Prin colajul textil şi broderie se exprimă cel mai bine spiritul vieţii actuale, fragmentată în simboluri diverse şi contradictorii. Colajul, formulă virtuală sauutilizarea de materiale textile, poate exprima însă şi mesaje poetice, nostalgii discrete sau undramatism bine temperat și diversitatea vieţii, într-o dinamică perpetuă, într-un nesfârşit FRAGMENTARIUM.
Alternarea structurilor şi texturilor urmează principiile compoziţiei monumentale, într-ocromatică, sugerând natura, fără stridenţe. Aspectele ce ţin de identitatea naţională ca: istoria, folclorul, patriotismul cultural, natura, credinţa ortodoxă, rămân pentru orice artist, surse majore,inepuizabile de inspiraţie. Oricât de tentante ar fi incursiunile în tematica europeană, revenirea la reperele spiritualităţii româneşti echivalează, cu o întoarcere ACASĂ şi o revenire la tradiţii.Cu libertatea totală de a le trata în cheie contemporană, cu tehnici actuale moderne şi materiale noi, uneori neconvenţionale, fără stridențe patriotice, cu o abordare îndrăzneaţă, încercăm săaducem un omagiu identităţii noastre naţionale.