Învăţarea unei limbi străine depinde în mod obligatoriu de o pronunţie clară şi coerentă a sunetelor. În acest articol este menţionată necesitatea cunoaşterii în profunzime a principalelor probleme în pronunţie, cu care se confruntă studenţii, ce duc la comiterea greşelilor. De asemenea sunt analizate cauzele lor şi propune sugestii de remediere a acestora.

Ambivalenţa lexicală a termenului de expunere rezultă firesc din specificul lui structural-morfematic: derivat substantival din verbul „a expune”, cuvântul numeşte deopotrivă procesul şi produsul . Fiecare dintre aceste sensuri a alimentatdezvoltarea unor serii sinonimice şi câmpuri semantice distincte. Cu sensul de proces, substantivulexpunere este echivalent cu relatare, povestire, explicare, emitere, istorisire, narare, prezentare,descriere, enunţare, formulare. În terminologia de specialitate, expunerea ca proces a obţinut un sens îngust, desemnând una dintre metodele pedagogice, „în care predomină acţiunea de comunicare orală a unei teme sau probleme într-o organizare logică, densă, clară, fluentă, sub forma naraţiunii, explicaţiei sau prelegerii” . Cu sensul de produs, substantivul expunere este echivalent cuexpozeu, povestire, descriere, însă fiecare dintre aceste texte-produse are un specific: expozeul esteprezentarea dezvoltată, amănunţită şi sistematică, a unor fapte, idei, situaţii; se ajunge laechivalenţa cu dare de seamă; povestirea este o specie a genului epic, în care naraţiunea se centrează pe întâmplări relatate din perspectiva unui participant; descrierea este pasajul dintr-olucrare, în care se descrie ceva, cu enumerarea detaliilor.
Sensul terminologic al expunerii ca produs este de „lucrare şcolară, în special scrisă, care constă în redarea conţinutului unui text” . Acest moment a condus la neglijarea expunerii de către cei care o consideră un text de imitaţie, inspirat din experienţa şi măiestria altcuiva – dar, dacă textul de start este scris bine, nu vedem nimic detestabil în a imita nişte modele de calitate, mai ales la etapa când elevul abia învaţă să comunice, să construiască un discurs. Expunerea este un produs care necesită înţelegerea la auz sau la lectură, deprinderi de analiză, capacităţi de sinteză, activează priceperea de a discerne între principal şi secundar şi lasă loc suficient pentru creativitatea elevului.
Recunoaştem că formarea deprinderii de a elabora produsul numit expunere nu va fi posibilă fără exersarea procesului expunerii ca modalitate de comunicare. Din cele patru deprinderi integratoare ale studiului limbii – audierea, lectura, vorbirea, scrierea – în cazul expunerii sunt implicate cel puţin două şi cel mult tuspatru, în diverse combinaţii şi situaţii de învăţare-evaluare:
Audiere+vorbire:eleviiascultătextulcititdecinevaşiexpunoralconţinutullui.II. Audiere+scriere:eleviiascultătextulcititdecinevaşiexpunînscrisconţinutullui.
Audiere + vorbire + scriere: elevii ascultă textul citit de cineva, îl discută şi relatează oral conţinutul lui, după care îl expun în scris.
Lectură+vorbire:eleviicitesctextulşiexpunoralconţinutullui.
The article focuses on the bivalence of the didactic term for “retelling” in Romanian (expunere) by examining ways in which the teacher may construct an efficient lesson through covering, together with the students, the distance between narration as a teaching method and narration/retelling as a form of assessable output, either written or spoken. We examine the combination possibilities of various teaching strategies, comment upon opportunities for the use of retelling in formative and summative assessment, and correlate retelling to the demands and
standards of the Common European Framework of Reference for Languages.
Lectură + vorbire + scriere: elevii citesc textul, îl discută şi relatează oral conţinutul lui, după care îl expun în scris.
Lectură+scriere:eleviicitesctextulşiexpunînscrisconţinutullui.
Audiere + lectură + scriere: elevii ascultă textul citit de cineva, dar îl au în faţă şi îl urmăresc concomitent cu audierea, apoi expun în scris conţinutul lui.
Audiere + lectură + vorbire + scriere: elevii ascultă textul citit de cineva, dar îl au în faţă şi îl urmăresc concomitent cu audierea, apoi îl discută şi relatează oral conţinutul lui, după care îl expun în scris.
Ce i-ar putea oferi şi cum l-ar putea forma expunerea pe elevul contemporan, computerizat,conectat, retailizat, socializat etc.? Ce argumente avem pentru a îndrepta privirea şi interesul profesorului de astăzi spre expunere – o formă de lucru şi de evaluare care unora li se pare depăşită?
Primo. Dacă ne orientăm spre cele 4 forme de comunicare – intrapersonală, interpersonală,de grup şi publică – atunci fiecare dintre acestea reclamă şi valorifică suficient de mult competenţade a spune, expune, povesti, istorisi, relata, rezuma ceva.
Comunicarea intrapersonală, numită şi comunicarea cu sine. Supusă doar autoevaluării, această formă de comunicare începe să devină foarte populară în rândurile celor care îşi fac bloguri, scriu zilnic pe forumuri de discuţie şi îşi actualizează starea pe reţelele de socializare. Jurnalele personale devin publice, gândurile proprii – un bun comun, ceea ce altădată rămânea o taină sau o noutate de uz familial acum ajunge o ştire cu multe like-uri. Respectiv, cel care expunemai bine, mai exact, mai interesant câștigă teren în faţa celui care nu o poate face suficient de explicit şi corect, chiar dacă ambii transmit aceeaşi informaţie sau acelaşi mesaj.
Comunicarea interpersonală. Viteza prelucrării informaţiei de către calculator nu-i lasă nici o şansă omului; totuşi, apar situaţii când computerul încă nu ne poate înlocui: trebuie să relatăm o întâmplare, să povestim o istorie, să expunem un caz pe care încercăm să-l soluţionăm, să depunem o mărturie, să solicităm un serviciu sau un ajutor. Sunt deprinderi care trebuie formate şi exersate la o anumită vârstă de şcolarizare, nu abia atunci când viaţa le va cere cu severitate. Şi ne întrebăm: cine, dacă nu profesorul de limbă şi literatură, e chemat oficial să o facă instituţionalizat, cu unanumit instrumentar profesional? Zeci de exersări, în situaţii de joc şi autentice, evaluări formative şi sumative, după ureche sau cu grilă, probe destinate autoevaluării şi evaluării reciproce sunt chemate în scopul nobil de a automatiza competenţa de comunicare expozitivă. E suficient să urmărim o emisiune de tip talk-show sau masă rotundă, pentru a discrimina: cine dintre invitaţi are competenţe de comunicare interpersonală şi cine se aude doar pe sine.
Comunicarea în grup mic. În orice grup unde se comunică – fie pe viu, oral, fie scris, în socialmedia – cei care intenţionează să spună ceva trebuie să poată da o haină verbală expunerii lor. Va fi mai populară şi va avea mai multe posibilităţi de a comunica persoana care se poate face ascultată, captând atenţia printr-un discurs coerent şi respectând uzanţele sociale. Acelaşi lucru se poate afirma şi cu privire la capacitatea de ascultare – toţi membrii grupului trebuie să fie receptori, nu simpli ascultători. Doar construirea unui dialog cu adevărat interactiv va proba competenţa respectivă a celor implicaţi.
Comunicarea publică. Distanţa socială şi fizică dintre emiţător şi receptor nu permite o comunicare bidirecţională, nu lasă loc întrebărilor şi comentariilor. De aceea ascultătorul recurge la o comunicare intrapersonală sau interpersonală, dacă discursul cu pricina este ascultat în doi sau în grup. Conexiunea este posibilă când există un canal de comunicare deschis în sens invers: e posibil de a telefona în studio, scrie mesaje pe site-ul emisiunii sau pe o pagină într-o reţea de socializare.
Secundo. Oricât de mult am implica tehnica în comunicarea de la om la om, în spatele unui mesaj generat se află o persoană căreia, în CV-ul său academic, trebuia să i se fi format deprinderea de a expune. Examinând metodologia prin care îi formăm copilului deprinderea de a expune, remarcăm că noi, adulţii, intrăm în permanenţă în contact cu discursul său, care reflectă fărămenajamente capacitatea de a-şi sintetiza gândurile şi de a le da o haină verbală corectă. De aceea strategia generală de formare a deprinderii respective se rezumă la imuabilul principiu didactic „de la simplu la complex” şi la ghidarea, cu paşi mici, a fiecărui elev care urcă treptele şi etajele competenţei sale.
Terţio. Racordarea la exigenţele europene ale zilei în predarea limbilor străine se face prinCadrul european comun de referinţă pentru limbi, iar pentru limbile materne nu există un ataredocument-instrument-regulament-recomandare. În acelaşi timp, predarea limbii de instruire nu se poate face ca în secolul trecut, cel puţin pentru că e inadmisibilă o discrepanţă prea mare pe aceeaşi arie curriculară şi nu este corect ca o limbă străină să se predea în alţi termeni decât limba maternă / limba de instruire. Prin urmare, deocamdată Cadrul este utilizat pentru orientare de către toţi cei care predau limbile, fără discriminarea „maternă-nematernă”. Document de prim rang în glotodidactică, Cadrul acordă suficientă atenţie capacităţii de a expune, stipulând diverse situaţii autentice de comunicare. Bunăoară, pentru subclasa a se adresa unui auditoriu activităţile sunt: Poate prezenta cu siguranţă un subiect complex, bine construit, unui auditoriu căruia el nu-i este familiar,structurând și adaptând expunerea cu supleţe, pentru a răspunde nevoilor acestui auditoriu. Poate face un expozeu clar și bine structurat privind unsubiect complex, dezvoltând și confirmând punctele sale de vedere destul de îndelung, cu ajutorul unor elemente secundare, al justificărilor și exemplelor pertinente.
Poate gestiona obiecţiile în mod corect, răspunzând la ele cu spontaneitate și aproape fără efort. Poate dezvolta un expozeu în mod clar și metodic, subliniind punctele semnificative și elementele pertinente.
Se poate îndepărta spontan de un text pregătit din timp pentru a dezvolta chestiunile interesante ridicate de către ascultători, dovedind adeseori o naturaleţe și o fluenţă deexprimare remarcabile.
Poate face un expozeu clar, bine pregătit, avansândmotive pro sau contra unui punct de vedere particular șiprezentând avantajele și dezavantajele diverselor opţiuni. Poate să-și asume răspunderea pentru o serie de întrebări, după expunere, demonstrând un grad de naturaleţe șispontaneitate care nu provoacă încordare nici auditoriului, nici lui însuși / ei însăși.
Poate face un expozeu pregătit simplu și direct, asupraunui subiect familiar din domeniul său, care să fie destul de clar pentru a fi urmărit fără dificultate în cea mai mareparte a timpului și în care punctele importante să fie explicate cu destulă precizie.
Poate înţelege și răspunde la întrebările care urmează, însă i se întâmplă de a cere să se repete, dacă debitul afost rapid.
Poate face un scurt expozeu pregătit asupra unui subiect privind viaţa sa cotidiană, prezenta succint anumite justificări și explicaţii privitor la opiniile, proiectele și faptele sale.
Poate face faţă unui număr limitat de întrebări simple și directe.
Poate face o scurtă expunere elementară, repetată, asupraunui subiect familiar.
Poate răspunde la întrebările ce urmează, dacă acestea sunt simple și directe și cu condiţia să poată cere să serepete și să fie ajutat la formularea unui răspuns.
Poate citi un text foarte scurt și repetat, de exemplu,pentru a prezenta un conferenţiar sau propune un toast.
Constatăm, la cel mai înalt rang, că nici o apreciere nu va fi exagerată pentru a califica importanţa pe care specialiştii i-o acordă competenţei de a expune şi care implică, firesc, formarea ei în procesul predării limbii.
