
Reprezentarea lumii înconjurătoare și interioare prin intermediul desenului contribuie la dezvoltarea copilului într-un mod armonios încă din primii ani de viată.
Copilul alege desenul ca mod de exprimare spontan si nu este impus de către adult. Asemenimuzicii și dansului, desenul permite omului să se exprime fără cuvinte, să dea sens lumii sale interioare. Este definit ca o activitate grafica sau picturala prin care copilul încearcă sa reproducă imagini ale unor obiecte sau situații pe o suprafața, cu ajutorul unui mijloc grafic. Desenul semnifică o modalitate relevantă de exprimare a copilului oferind importante informații despre nivelul maturității intelectuale sau emoționale, dar si despre imaginația copilului. Desenul a fostconsiderat „al doilea grai”, fiind o buna metoda de comunicare a copilului, dezvoltînd un limbaj ce simbolizează, la început, ceea ce știe copilul despre lume si mai apoi, ceea ce vede.
Interesul față de desen prin atribuirea unor diverse proprietăți, ne face să ne întrebăm dacă acesta este un mijloc real de a înțelege mai bine copilul. Care este legătura reală între dezvoltarea copilului și desen? Putem noi la o simplă vizualizare a acestor desene sa realizăm la ce etapă de dezvoltare se află copilul? Poate un simplu desen să ne dea informații cu privire la viața psihică a copilului? În cazul în care desenul se adeverește a fi un mijloc pentru a înțelege mai bine copilul, 
poate acesta fi utilizat în scopuri pedagogice? Poate un desen infantil să ne informeze desprecaracterul său, sau să ne ajute să identificăm problemele cu care se confruntă?
În acest articol ne propunem să abordăm aceste probleme, dezvăluind etapele dezvoltării desenului infantil, cu scopul de a elucida legătura între desenul propriu-zis și dezvoltarea copilului,recurgînd la descrierea diferitor etape de dezvoltare prin care trece copilul.
Vom încerca totodată să înțelegem cum desenul poate să ne ajute să înțelegem mai bine copilul : mai întîi de toate examinînd procesul prin care copilul percepe mediul înconjurător după care încearcă să și-l reprezinte.
Desenele infantile nu sînt aceleași în mod evident, atunci cînd copilul are un an, sau șapte. Totuși, cum are loc această evoluție, care sînt etapele prin care trece desenul copilului și care sînt indicatorii care atestă trecerea de la o etapă la altă ? În acest sens, vom examina două puncte devedere.
Pentru Luquet, desenul infantil este caracterizat prin realism. Desenul nu este decît un sistemde linii care formează o formă; această formă are drept scop fie să fie plăcută ochiului, sau să reproducă obiecte reale. Astfel putem deosebi două tipuri de desene : desenul figurat și desenul abstract. Totuși, chiar dacă copilul nu este total indiferent față de cel abstract, desenul are drept scop principal să reprezinte ceva. Iată de ce întreaga teorie a lui Luquet este bazată pe realism, fiecare dintre etapele prin care trece copilul este definită drept un fel particular al realismului.
I-a fază: realismul fortuit. La început desenul nu e pentru copil decît un exercițiu de a trasa linii și nu are drept finalitate obținerea unei imagini, ci mai degrabă doar pentru a trasa linii.Majoritatea timpului, ideea de a trasa, îi vine copilului în procesul de observare a adulților. Astfel copilul încearcă să imită adulții. Ideea de a desena poate surveni, de asemenea, din simpla descoperire a faptului că în cazul mișcării creionului pe o suprafață deschisă apar linii. Copilul, văzînd aceste linii, înțelege că acestea au apărut drept urmare a propriilor sale mișcări și caută să repete această experiență, mișcările sale devenind conștiente și intenționate. Copilul începe să deseneze linii pentru că resimte puterea de a crea în dorința de a semăna adulților.
II-a fază : realismul neizbutit. Odată ce copilul, care practică desenul, vociferează intenția sa de a reprezenta ceva, acesta vrea să fie realist. Totuși el n-o să fie astfel în majoritatea cazurilor. Acest lucru este numit de către Luquet – realism nechibzuit. Copilul întîlnește mai mult obstacole în fața acestei dorințe de realism.
III-a fază : realismul intelectual. Odată ce aceste obstacole sînt eliminate, nimic nu va mai împiedica desenul să fie realist. Copilul realizează detaliile și obiectul reprezentat, precum și relațiile în ansamblul desenului. Totuși realismul copilului nu este comparabil cu cel al adultului. Pentru adult, desenul ce se aseamănă, este într-o măsură oarecare o fotografie a obiectului, elreproduce toate detaliile vizibile, ceea ce corespunde cu un realism vizual. Pentru copil,dimpotrivă, desenul trebuie să conțină toate elementele reale, chiar și acelea care de fapt nu se văd. Spre exemplu, peștii sînt vizibili pe desen, deși în realitate ei nu se văd pentru că se află în apă.Realismul copilului este intelectual.
Interpretarea lui Widlöcher. Widlöcher pornește de la teoria lui Luquet încercînd să aducă niște corecții. El deosebește, ca și Luquet, o primă fază a mîzgălelii, o fază a realismuluiinfantil ce corespunde cu realismul intelectual și o fază a realismului vizual. Totuși aceste trei faze sînt pentru Widlöcher separate de mutații, începutul imaginării, începutul intenției de a reprezenta, abandonul realismului infantil și declinul desenului infantil.
Debutul intenției de a reprezenta. Această intenție de a reprezenta apare brusc. La început copilul creionează pe hîrtie din plăcere, fără a da un nume desenului său. Într-o bună zi, el dă unnume formei pe care a reprezentat-o. Copilul știe foarte bine că desenele au o semnificare. Lavîrsta de un an, el se interesează de primele forme colorate pe care le mîngîie. El descoperă raportul între unele imagini și obiecte pe care le-a observat. La vîrsta de 18 luni el începe să numească imaginile realizînd legătura simbolică între imagine și obiectul pe care o reprezintă. La această vîrstă copilul este captivat de reflectarea imaginii sale din oglindă. Chiar dacă are această intuiție față de simbolica imaginii, copilul nu încearcă, la început, să reprezinte lucrurile, deoarece lipsaresurselor îi dă un sentiment de neputință. Contrar lui Luquet, Widlöcher consideră că copilul interpretează un desen nu din cauza că acesta se aseamănă mai mult cu desenele precedente, ci din cauza că el își dezvoltă aptitudinile pentru a face această analogie.
De la intenția accidentală de a reprezenta la realismul intelectual. După Widlöcher, copilul admite faptul că poate desena ceea ce vrea nu în baza unei acumulări a reușitelor. El este demult conștient de faptul că nu poate desena orice. El poate să refuze să deseneze un obiect care îi pare prea dificil să-l reprezinte. Dar odată ce copilul conștientizează analogia unei linii cu un obiect, el elaborează un sistem întreg de imaginare. Chiar dacă acest sistem are cîteva elemente semantice, acesta îi va permite să reprezinte orice scenă.
Totuși caracterul fortuit nu dispare dintr-odată. Copilul continuă încă mult timp să se joace cu formele, să caute noi metode mai asemănătoare pentru a reprezenta un obiect. El caută
momentul care îi pare inexact și încearcă, sau să corecteze desenul, sau să-i dea o altă interpretare decît cea gîndită la început.
Etapa realismului infantil. Desenul infantil se dezvoltă ulterior, conform legilor care par constante, în perioada 4-12 ani. Particularitatea acestor legi constă în faptul că ele nu se bazează pe percepția pe care am putea s-o credem. De fapt, am putea crede că copilul din moment ce își dă seama că el reprezintă realul, atunci el va încerca să se apropie de acest real cît mai repede. Dar nu e cazul. Copilul va păstra din aparența vizuală doar strictul necesar pentru a recunoaște obiectul. El va face apel în acest scop la procedee care sînt de fapt contrare realismului vizual precum transparența, diversitatea punctelor de vedere, utilizarea detaliilor explicate deja prin teoria luiLuquet. Stilul infantil se caracterizează printr-o reprezentare schematică a obiectului. El este reprezentat în așa fel, încît să poată fi recunoscut. Mai mult ca atît, copilul nu ezită să inventeze legende pentru a facilita și mai mult înțelegerea desenului.
Evoluția spre realismul vizual. Dacă acest realism vizual ar fi un progres atunci copilul ar fi trebuit să fie mulțumit utilizarea sa. Totuși, aproximativ la această vîrstă copilul începe săabandoneze desenul. Întrebarea care apare este de ce? La început copilul folosește desenul pentru a se exprima. Odată cu realismul vizual, copilul este în impas din cauza adevărului. El nu mai poate să-si dea frîu liber imaginației sale. Desenul reprezintă doar obiectul și nu aduce nimic nou în sens grafic. Astfel, atunci cînd reprezentăm un obiect cu mult realism, pierdem, practic posibilitatea de a ne exprima prin intermediul desenului. Este fără îndoială motivul pentru care copilul dă preferință cuvîntului în detrimentul desenului.
După ce am examinat aceste două puncte de vedere putem remarca faptul că evoluția desenului depinde de fiecare dată de dezvoltarea unei capacități specifice la copil : mai întîi de toate capacitatea motrică, urmată de cea de concentrare, de atenție și de percepția lucrurilor.Desenul infantil evoluează în paralel cu dezvoltarea personală a copilului. Astfel, chiar dacă copiii par să treacă prin aceleași etape și în aceeași ordine, nu putem, din păcate, să definim vîrsta exactă pentru fiecare etapă. Fiecare copil se dezvoltă după propriul său ritm, iar evoluția desenului diferă în dependență de specificul fiecărui copil.
În concluzie, am putea spune că desenul are legături foarte strînse cu dezvoltarea psihică și motrică a copilului. El ne permite să situăm copilul în cursul dezvoltării sale. Un interes deosebit ar trebui acordat în continuare relației dintre desen și copil pentru a vedea în ce măsură desenul îl caracterizează și îi reflectă sentimentele, permițîndu-ne astfel să-l înțelegem mai bine. Desenul rămîne, fără îndoială, un instrument de bază de verificare a înțelegerii copilului în diferitele sale activități de învățare.