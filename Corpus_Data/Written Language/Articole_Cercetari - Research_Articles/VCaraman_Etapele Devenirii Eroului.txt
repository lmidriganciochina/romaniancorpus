Cronotopul Bildungsromanului este alcătuit din mai multe motive temporale, pe care le vom numi în continuare răstimpuri, adică perioadă între două momente cruciale din viaţa personajului, în urma cărora se produce transformarea, evoluţia, creşterea morală şi intelectuală. În acest sens putem delimita răstimpul prenatal, dacă îi va influenţa esenţial soarta eroului. Răstimpul copilăriei, cu motive precum farmecul jocului, naivitatea, descoperirea lumii interioare şi exterioare, primul fior aldragostei, prima dezamăgire, prima piedică conştientizată personal ş.a. Răstimpul preadolescentului, cu motivul frecventării lecţiilor, cititul cărţilor, dragostea specifică, primul sărut, primele hotărâriproprii, porniri de sinucidere, uri neexplicabile etc. Răstimpul adolescenţei cu faza dragostei mature, studiilor superioare, alegerea profesiei, motivul discuţiilor serioase despre viaţă, importanţa existenţei, dezamăgirea neaşteptată... Răstimpul maturităţii cu motivul căsătoriei, conştiinţa proprieivalori, angajării în câmpul muncii, apariţia propriilor copii, triunghiului erotic, adulterului etc. Şi ar mai fi o etapă, ultima, răstimpul bătrâneţii, care nu e necesară în toate cazurile. Esenţial ar fi plăsmuirea itinerarului ce duce cu bine spre bătrâneţe. Acestea ar fi condiţiile sine qua non de scriere a unui Bildungsroman.
În cazul lui Mircea Eliade, ca personalitate, constatăm că are conştiinţa propriei valori formată din anii copilărie, desigur îmbunătăţită la fiecare răstimp al vieţii. Întotdeauna în căutare de sine, testând diferite stări ale timpului şi păşind cu brio peste etapele fireşti ale existenţei, el se înscrie perfect în ceea ce ar reprezenta personajul gânditor, intelectual şi creator autentic interbelic, dar şi acelui din perioadele ulterioare.
Anume din aspectele şi evenimentele descrise în Romanul adolescentului miop ne dăm bineseama cum s-a constituit (construit - build) personalitatea şi viaţa autorului. Evocat la persoana I, autorul, în primul rând explică de ce „TREBUIE SĂ SCRIU UN ROMAN”: „Pentru că am rămassingur, m-am hotărât să încep chiar azi Romanul adolescentului miop. Voi lucra în fiecare după-amiază. Nu am nevoie de inspiraţie; trebuie să scriu, doar, viaţa mea, iar viaţa mi-o cunosc, şi la roman mă gândesc de mult”. Chiar în debutul romanului procesul de alegere a personajelorarată că urmează să avem de a face cu un Bildungsroman, o carte a devenirii.
Aşadar autorul caută să aleagă ca actanţi băieţi sub 17 ani, fără mare experienţă de viaţă. Trebuie conflictul, însă ce ştie el la finele clasei a VI-a despre conflicte? Trebuie o dragoste, dar lafel, ce ştie el despre dragoste? „Adevărul e că Romanul adolescentului miop va fi o serie de scene,de impresii, de portrete şi de concluzii asupra mediului şcolăresc şi sufletului adolescenţilor. Dar aceasta pare pedant şi rece. Mai ales „concluziile”. Sunt sigur că romanul meu nu va cuprinde concluzii; pentru că eu însumi nu mi-am găsit până acum. Dar seria aceasta de scene, cine o va
povesti? Să renunţ la idila eroului meu?”. Acestea sunt frământările prin care trece autorulmatur, în momentul când îşi rememorează copilăria şi adolescenţa, gata să le înşire pe hârtie. Pasajul ne dezvăluie alcătuirea personalităţii lui Eliade, exponenţială pentru întreaga perioadă de la începutul secolului al XX-lea.
Un motiv specific răstimpului copilăriei şi preadolescenţei, întâlnit la începutul romanului, este descoperirea lumii prin citit, în cadrul şcolii, moment constituent al Bildungsromanului. Cu cât citeşti mai mult cu atât înveţi despre viaţă mai multe. Robert accentuează faptul că eroul nu cunoaşte viaţa: „Aş vrea mult să ştiu ce crede Robert despre mine; nu ceea ce îmi spune, ci ceea ce crede. Ştiu că mă dispreţuieşte mult, pentru că, spune el, nu cunosc viaţa. Eu stau între cărţi. El îşi pierde timpul sau citeşte romane. El spune că „trăieşte”. El e complicat, pentru că a cunoscut mai multe fete ca mine şi se plimbă duminica la Şosea. Eu sunt simplu, pentru că socotesc toate aceste copilării inutile, piedici în drumul aspru pe care trebuie să păşesc”. Sfaturile şi învăţăturile tot vin dela Robert, care se consideră geniu: „- Cum poţi trăi tu fără iubire, fără femeie, fără aventuri, continuă Robert cu ochii în coroana teiului.
- Uite că trăiesc, constatai eu, umil.
- Şi asta numeşti tu viaţă, tinereţe?...” .
Un alt însemn al maturităţii eroului este şi apariţia coşurilor „Azi-dimineaţă, e drept, mi s-au
ivit încă doi coşi. I-am cercetat mult timp în oglindă şi m-am întrebat dacă mă va plăcea Sonia. Am întrebat-o. Şi Sonia mi-a răspuns că geniul meu a impresionat-o mai mult decât numărul coşilor de pe frunte...”. La fel trebuie menţionate, în acest context, trăirile şi meditaţiile ce urmează după lectura unor cărţi ce te fac să creşti sufleteşte şi să înţelegi unele lucruri de care doar bănuiai ulterior. După citirea cărţii Uliţa copilăriei de Ionel Teodoreanu avem: „Azi am citit cartea lui IonelTeodoreanu: Uliţa copilăriei şi am plâns. Nu mi-a fost ruşine: am plâns...
Am plâns, pentru că eu n-am simţit niciodată cele ce simt eroii cărţii acesteia. Eu le-am visat numai. Eu n-am avut moşie şi n-am avut prietene care să-şi petreacă convalescenţa la moşia mea. Când eram mic, adormeam tremurând de frig şi mă jucam cu fetele cizmarului de alături, care n-auavut niciodată ciorapi şi purtau rochiţe de stambă. Iar eu numai am visat dudui şi m-am jucat înaintecu fetele cizmarului. Am plâns, dar am pus apoi cartea în raft şi am râs. Am râs de mine, pentru că eram încă sentimental şi visător”. Lectura cărţilor şi regăsirea sa în personajele din ele, ca o oglindă alui, dar în care se vedea altcineva. Regăsirea sa în copilăria şi adolescenţa lui Papini - ca şi acesta, era urât, foarte miop, devorat de o curiozitate precoce şi fără margini, voind să citească tot şi visând să poată scrie despre toate. Aidoma lui iubea singurătatea şi se înţelegea numai cu prietenii inteligenţi sau erudiţi. Totodată simţirea că e superior tuturor colegilor săi, în special pentru efortul cu care se străduia să-şi lărgească şi aprofundeze cultura, erudiţia şi inteligenţa. Aflarea în plinăcriză de pubertate, când se descoperea în fiecare dimineaţă mai urât, mai stângaci, iar la întâlnirile cu fetele de vârsta sa, înţelegea cât este de timid şi de neatrăgător, în comparaţie cu unii din prietenii săi. Starea aceasta s-a perpetuat agravându-se până la absolvirea liceului.
Corigenţa la matematică îl face să mediteze asupra viitorului. Eşecurile îl pun în faţa deciziilor extraordinare: sinuciderea, fuga de acasă peste hotare etc. Şi aici evreii ca model de a învăţa şi a se descurca în viaţă. Vacanţa, acasă. Jurnalul de vară. Meditaţii: „Au trecut trei zile şi încă n-amdeschis caietele de matematică. Aceasta dovedeşte pentru mine foarte mult. Dovedeşte...
Dar sunt zadarnice orice explicaţii. Eu ştiu că n-am voinţă. Eu ştiu că tot ce scriu, scriu numaica să-mi aţâţ voinţa, inexistentă... Ar trebui ca la toamnă să încep să studiez atent psihologia”. După ce trece corigenţa, ideile sale se schimbă radical spre bine, are loc creşterea morală: „Mă bucur de un lucru: că îmi place matematica. Am observat astăzi că îmi place. Nu e grea: dimpotrivă, are foarte multe părţi amuzante. Din toamnă mă apuc serios de matematică. Acum e lucru hotărât.Acum m-am convins că am voinţă. O voinţă de fier, imensă, nesfârşită.
Şi tot acum am înţeles că n-am învăţat la corigentă, pentru că nu am voit. Dacă voiam, citeam cincisprezece ore pe zi numai matematică. Mă oprisem însă, la gândul de a fugi de acasă. Iar acummiam schimbat pur şi simplu gândul. De aceea am să învăţ la matematică... Numai în matematică şigermană.
Acum ştiu cine sunt.”. El, care, în de curând avea gânduri de sinucidere sau de fugă de acasă, ura matematica şi germana, a ajuns, în final, în urma unor apăsătoare judecăţi de conştiinţă, săle adore...
Prin urmare, depistăm în acest roman următoarele etape în devenirea eroului: complexele puberului, experienţele fizice de autopedepsire întru cunoaştere, jurnalul ca oglindă a sufletului, umilinţa şi ura, prieteniile cu „eroii” romanului, durerea, jurămintele pentru sine, tristeţea, aşteptarea, bătălia cu viaţa, egofilia, lupta cu credinţa / necredinţa, tipicele viziuni cruciale, crizele de melancolie, condiţia singurătăţii. Avem, aşadar, un extraordinar Manual de sinceritate, din carenu lipseşte nimic specific vârstelor de găsire a căii spre sine, spre înţelegerea de sine, o lecţie perfecta de autocunoaştere.
