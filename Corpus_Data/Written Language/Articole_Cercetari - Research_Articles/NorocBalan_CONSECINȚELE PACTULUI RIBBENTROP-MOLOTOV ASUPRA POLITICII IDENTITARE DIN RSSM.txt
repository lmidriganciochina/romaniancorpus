
În conformitate cu Protocolul adiţional secret al Pactului Ribbentrop-Molotov, Basarabia, Bucovina de Nord și Ţinutul Herţa au fost ciuntite din teritoriul României. Doar după o lună, guvernul sovietic a dezmembrat Basarabia în trei. Partea centrală a fost numită RSSM, formată din 30.000 km2, plus 4.100 km2 de teritoriu de pe malul stâng al Nistrului. Sudul Basarabiei (de la Marea Neagră) şi partea de nord a acesteia, împreună cu N Bucovinei şi Ţinutul Herţa, teritorii ce însumau 14.400 km2, precum şi restul de4.000 km2 din fosta republică autonomă înfiinţată peste Nistru în 1924, au fost atribuite Ucrainei. Instaurarea guvernării comuniste a fost marcată de instituirea regimului totalitar, careanula practicile democratice şi monopoliza toate domeniile: politic, economic, social. O luptă înverşunată s-adat împotriva disidenţei politice, iar represaliile sistematice sau periodice au devenit o formă a politiciiinterne. Pentru a fortifica regimul nedemocratic, a fost organizată la cel mai înalt nivel ideologizarea şi politizarea totală a societăţii. Întregul sistem trebuia să contribuie la crearea omului sovietic, care ar fi avut o conştiinţă sovietică, fiind supus şi dedicat totalmente noului sistem. Iar pentru ca procesele de cultură, identitate şi politică să se desfăşoare în unison, trebuia să fie reinterpretată identitatea naţională și rescrisă istoria. Pentru rescrierea trecutului şi inducerea în eroare a maselor în folosul doctrinei comuniste, au fost puse în mişcare colective întregi de „cercetători” și „scriitori”.
Potrivit prof. univ. dr. Frigioiu Nicolae, sistemul sovietic a folosit pe larg distorsionarea adevărului şi manipularea societăţii pentru a se legitima. Bolşevicii au impus o interpretare proprie a apartenenţei etnice a băştinaşilor, au dezvoltat ideea despre două popoare distincte, declarându-i pe locatarii din RSSM„moldoveni”. România şi naţiunea românească erau declarate imperialiste, burgheze, asupritoare, iar cei care susţineau românismul au fost etichetaţi drept trădători. Broşurile şi altă literatură propagandistică scrisă de ideologii sovietici elucidau sarcinile partidului comunist, inoculându-se credința că: puterea în RSSM a fost cucerită de pătura muncitoare susţinută de armata roşie eliberatoare, chiaburimea personalizează duşmanul poporului, puterea socialistă urmărește zidirea societăţii socialiste, iar limba moldovenească aparţine păturii muncitoare. Literatura era transmisă lucrătorilor de partid, preşedinţilor sovietelor săteşti și profesorilorpentru a fi studiată şi diseminată în societate. Una din ideile principale care trebuia promovată printre localnici, era că locuitorii Basarabiei aveau legături străvechi cu popoarele slave. Ilustrativ în acest sens estevolumul „Istoria norodului moldovenesc” realizat de Institutul Pedagogic „T. Şevcenko” de la Tiraspol, care, potrivit presei propagandistice, trata în chip nou problema dacică, prezenta trăsăturile comune de dezvoltare a Rusiei de miază-zi-asfinţit cu cnezatul moldovenesc şi legăturile strânse a norodului moldovenesc cu cel ucrainean”. În propagarea miturilor comuniste a fost încadrat activ Institutul de Istorie, Economie, Limbă şi Literatură (IIELL), filială a Academiei de Ştiinţe a URSS, prin colaboratorii Ion Ceban și Mitrofan Oprea,originari din Transnistria. În cadrul IIELL au fost editate două lucrări de folclor transnistrean, pentru a demonstra că acesta este diferit de tradiția populară orală românească, și publicate manuale de „limbă maternă”, care puneau în uz un limbaj rusificat cu reguli gramaticale hilare. Noile manuale se axau pe convingerea că moldovenii sunt parte a poporului sovietic şi nu a celui român.
Printre condiţiile care au favorizat implementarea moldovenismului în RSSM au fost: refugierea masivă a intelectualilor în România, deportările, colonizarea masivă cu străini. Metodele coercitive erau însoţite de cele de ideologizare, propagandă, rusificarea administraţiei de stat, promovarea etnicilor străini sau transnistreni în funcţii de răspundere, manifestându-se neîncredere faţă de basarabeni . Locuitorii urbelor au fost înscrişi în buletine drept „moldoveni”, numele româneşti au fost rusificate, iar tineretul era încurajat să înveţe limba rusă ca premisă obligatorie pentru obţinerea studiilor superioare şi ascensiune pe scară ierarhică socială/politică. În activitatea de cercetare istorică şi lingvistică basarabenii erau trataţi cu suspiciune. Cu toate cele menţionate mai sus, introducerea limbii moldoveneşti în Basarabia întâmpina dificultăţi și procesul de culturalizare prin care autrecut basarabenii în perioada interbelică nu a putut fi neutralizat totalmente.
Întru susţinerea aberaţiilor de partid a fost antrenată mass-media propagandistică, şcoala, administraţia, armata. În accepţia lui Charles King, ideea despre două popoare şi două limbi distincte este o dogmă a istoriografiei sovietice, prin care se justificau achiziţiile teritoriale. Mai mult, autorul subliniază că identitatea naţională poate fi manipulată de elitele politice prin crearea naţiunilor, alfabetelor, simbolurilor şi limbilor naţionale artificiale. Or, eliberarea de clişeele limbii de lemn, care dezvoltă o conştiinţă de lemn, poate dura ani de zile. 
Proiectul „limbii moldoveneşti”, o metodă prin care s-a manipulat opinia maselor din Basarabia, a înlocuit glotonimul „limba română” prin cel de „limbă moldovenească” şi a efectuat trecerea de la grafia latină la cea rusească.
Potrivit istoricului N. Negru, procesul de construire a limbii moldoveneşti a pornit în cadrul RASSM. Apologeţii limbii moldoveneşti (lingviştii Leonid Madan, Ion Ceban ş.a.) subliniau în anii ’30, ulterior în 1945, că, „limba moldovenească nu are nevoie de înrâurire românească, care semnifică nu altceva decât influenţe burghezo-moşiereşti şi care sunt străine epocii socialiste”. Ei chemau mediul ştiinţific să alcătuiască îndrăzneţ cuvinte noi, prin împrumutul lor din limba rusă, dat fiind că „ştiinţa marxist-leninistă considera influenţa culturii ruse asupra celei moldoveneşti un fenomen progresist”. Rezultatul a fost apariţia unei limbi de lemn, cu termeni bizari precum: cârmozavodnică, dădăori, limboştiinţă, sau cu denumiri de manuale gen: M. Leuşcenko şî B. Frankovski. Învăţalnic pi fizicî. Tiraşpolea, 1931. La 16 mai 1941, Sovnarkomul (guvernul) RSSM a aprobat „Noua ortografie a limbii moldoveneşti”, elaborată sub conducerea lui Ion Ceban, în cadrul Institutului Moldovenesc de Cercetări Ştiinţifice de la Tiraspol. Principiile fonetice de scriere a noii limbi lua în calcul nu doar dialectele unei regiuni mai mari, dar şi graiul unor sate mici. Cuvintele erau scrise în felul cum erau rostite. Unele vocabule literare erau negate din considerente ideologice. De ex., este contestat verbul a interpreta, deoarece „interpretează doar clasa burgheziei”. Ortografia din 1941 a fost reaprobată în 1945 cu mici schimbări, fiind „restabilit” şi alfabetulrusesc. La sesiunea ştiinţifică a Institutului de Istorie, Limbă şi Literatură din RSSM, Filială Moldovenească a AŞ a URSS, din 28–29 mai 1948, lingvistul Andrei Borşci a formulat pentru lexicografii moldoveni sarcina „să evite serioasa şi periculoasa boală de „pocloniri”/plecăciuni/ faţă de lingvistica burgheză, cuvintele suspecte să fie înlocuite cu cele ruseşti”. Politica de creare a limbi moldoveneşti a fost consfinţită şi la Congresul II al PC (b) M, la care s-a pus sarcina urgentă de „purificare a limbii de influenţe burgheze”.
Cu toate că puterea urmărea zelos ca directivele ideologice să fie implementate, se găseau intelectuali care nu recunoşteau vulgarizarea limbii. Printre oponenţi figurau persoane influente, cu merite faţă de puterea sovietică, foşti ilegalişti sau participanţi la război în rândurile armatei sovietice: Em. Bucov, A. Lupan, C. Coroban, Gh. Bogaci, V. Comarniţchi. Fără a nega termenul de „limbă moldovenească”, ei combăteau „moldovenismul prin: lexic, ortografie, fonetică, stilistică, invocau valorificarea moştenirii literare”.
Lingvistul Gh. Bogaci, în cadrul unei şedinţe din 21 august 1950 a Consiliului Ştiinţific al IILL, menţiona că este inacceptabil ca limba literară să se orienteze după cea vorbită. În an. 1950 Bucov menţiona „înlocuirea limbii care a evoluat natural cu una artificială, va constitui o piedică serioasă pentru înfăptuirea cu succes a lucrului ideologic de educaţie comunistă a poporului moldovenesc”. Tot el ridica problema valorificării moştenirii culturale, studierea creaţiei autorilor Eminescu, Creangă ş.a., motivând că interzicerea valorificării moştenirii culturale este ca şi cum ai închide accesul la limba lui Puşkin, Gogol, Tolstoi. Darproblema clasicilor trebuia să fie rezolvată de CC al PCM. I. Ceban considera că URSS trebuie să ducă tratative cu România pentru ca scriitorii amintiţi să fie consideraţi moldoveni.
O altă problemă controversată pentru care lingviştii sovietici nu puteau găsi un consens era originealimbii din RSSM. Circulau mai multe teorii, printre care: teoria convergenţei, potrivit căreia limba moldovenească este o încrucişare cu cea vlahă; teoria moldovenistă, care susţinea că limba moldovenească ar fi una originală, independentă de alte limbi; teoriaslavistă, care constata influenţa limbilor slave. Ideea încrucişării plăcu cel mai mult unor lingvişti din RSSM, dar în 1950 a apărut lucrarea lui Stalin „Марксизм и вопросы языкознания”, care a supus criticii teoria încrucişării, prin urmare nu mai era vorba ca limba să fie latină şi slavă, ci ori latină ori slavă . Cercetătorii Institutului de Lingvistică al AŞ a URSS, printre care D. Mihalci, insistauasupra caracterului slav al limbii moldoveneşti, iar în privinţa clasicilor cereau ca filologii din RSSM să recunoască clasicii moldoveni de peste Prut: Alecsandri, Creangă, Eminescu, care pot aparţine şi „popoarelor diferite”.
Ca urmare a acestor dezbateri, la 3–7 decembrie 1951, a fost organizată la Chişinău o conferinţă comună a Institutului de Lingvistică al AŞ a URSS şi a IILL din RSSM. La aceasta oaspeţii B. Serebrennikov, S. Bernştein afirmă că „limba moldovenească” este romanică, iar specificul ei constă în structura gramaticală şi fondul lexical de bază. Raportorii în unanimitate au susţinut „independenţa limbii moldoveneşti” şi au reprobat poziţia lui Gh. Bogaci, V. Coroban, care puneau la îndoială originalitatea limbii moldoveneşti. A fost criticat D. Mihalci care se pronunţase anterior pentru recunoaşterea în calitate de clasici ai RSSM pe M. Eminescu, V. Alecsandri ş.a. Cuvântul de încheiere la conferinţa i-a fost acordat lui Artiom Lazarev, care a confirmat intenţia conducerii oficiale de a nu se abate de la doctrina moldovenismului.
Moartea lui Stalin, demararea „dezgheţului hruşciovist”, relaţiile benefice cu RepublicaPopulară Română au creat condiţii prielnice pentru valorificarea moştenirii clasice. Din an. 1950 a început publicarea unor culegeri de opere ale scriitorilor A. Donici, C. Negruzzi, C. Stamati, I. Creangă , Alecsandri, A. Mateevici, M. Eminescu, N. Milescu-Spătaru, I. Neculce, Al. Hâjdeu, B. P. Hasdeu. De menţionat însă că la intervenţia IILL,editarea clasicilor s-a făcut cu schimonosirea limbii, imprimându-i un pretins specific moldovenesc,corectând forma sufixelor verbale din „ea” în „e”, fiind exclus cuvântul român, înlocuite neologismele etc. Mai mult, în 1956 printre lingvişti circulă ideea că discuţiile dintre romanizatori şi originalişti din deceniul al patrulea au fost în mare parte neştiinţifice, gramatica şi vocabularul de bază al limbilor literare română şi moldovenească sunt practic identice, iar diferenţele sunt neesenţiale.
În 1956, savanţii ruşi de notorietate Ruben Budagov şi Samuel Bernştein au prezentat revistei „Вопросы языкознания” un articol intitulat „Cu privire la unitatea de limbă româno-moldovenească”, dar articolul în cauză a apărut abia în 1988, în revista „Nistru” când oportunitatea lui nu o mai putea decidePCUS sau PCM. În 1958 P. Udler a publicat un studiu prin care argumenta că niciun grai de pe teritoriul RSSM nu este de sine stătătoare, toate formează un tot întreg cu graiurile de dincolo de Prut şi alcătuiesc graiurile limbii române, parte componentă a masivului lingvistic dacoromân. La conferinţa ştiinţifică pe probleme lingvistice romanistul D. Mihalci a specificat că opinia privind existenţa „limbii moldoveneşti de sine stătătoare” este „din punct de vedere lingvistic un nonsens”. Un alt romanist de la Moscova, Elena Golubova, întrebată dacă limba vorbită în RSSM poate fi numită română, a subliniat: „că nu intră în competenţa ei să rezolve o astfel de problemă, dar consideră că între aceste limbi nu există diferenţe principiale”. Odată cu introducerea africatei G, realizare a unor lucrători ai CC al PCM s-a obţinut de facto înlocuirea limbii moldoveneşti, inventată la Tiraspol, cu limba română. Grafia rusească, cu unele abateri ortografice şi ortoepice, îi induceau în eroare doar pe neştiutori, iar „limba moldovenească literară” rămânea doar îndenumire. Conform lui Eugen Coşeriu, scopul separării limbii moldoveneşti de cea română nu putea fi atins.
Inexistenţa unei limbi literare moldoveneşti a constatat-o şi celebrul filolog italian Carlo Tagliavini la Congresul de romanistică din 1956. Romanistul a examinat mai multe lucrări, reviste, articole scrise în „limba moldovenească” şi a tras concluzia că pretinsa limbă literară moldovenească nu este altceva decât limba română scrisă cu alfabet rusesc uşor modificat după chirilica slavei ecleziastice folosite de români pe parcursul secolelor. Pretinsa „limba moldovenească” a fost considerată o pseudolimbă, un grai ce face parte din celelalte graiuri ale limbii române. Mai târziu şi romanişti din URSS, precum D. Mihalci, au recunoscut că limba moldovenească „există din punct de vedere politic, „însă lingvistic este unnonsens.
Pe timpul liderului sovietic Leonid Brejnev au fost luate măsuri dure împotriva militanţilor pentru drepturile naţionale. Acţiunile antiromâniste au fost cauzate de mai mulţi factori: de politica de nealiniere promovată de Nicolae Ceauşescu, liderul PCR, de revendicările drepturilor istorice ale poporului român asupra străvechilor teritorii răpite de URSS în 1940, dar şi de apariţia pe teritoriul RSSM aunor structuri de rezistenţă naţională, circulaţia foilor volante cu mesaje critice la adresa puterii, cerinţe privind perpetuarea culturii şi valorilor naţionale. La şedinţa Biroului CC al PCM au fost criticate alocuţiunile „naţionaliste” ale scriitorilor Busuioc, Malarciuc, Druţă, Cimpoi, este acuzat scepticismul privind „limba moldovenească”, atacată revista „Cultura” în cadrul adunării activului de partid din 19 apr. 1961, pentru limba prea românească etc. Autorităţile sovietice limitau la maximum abonareala publicaţii româneşti, schimburile culturale erau monitorizate sau stopate. A apărut un număr impunător de hotărâri şi alte tipuri de documente ale CC al PCM care prevedeau măsuri îndreptate împotriva conduceriiRomâniei. În anii ’70, CC al PCUS a emis hotărâri speciale în domeniul ideologic (a nu permite profesorilor cu atitudini naţionaliste de a lucra în şcoli, interzicerea lecturii cărţilor româneşti). În 1978 este adoptată hotărârea „Despre ridicarea responsabilităţii savanţilor secţiilor sociale a AŞ a RSSMpentru nivelul ideologico-politic şi teoretic al publicaţiilor ştiinţifice”. Ca urmare a acestei hotărâri s-au taxatpentru nivelul ideologic şi teoretic nesatisfăcător mai mulţi oameni de ştiinţă (de ex., Gh. Gojin pentru lucrarea „Исследования по молдавской орфоэпии, care, potrivit criticilor, „impunea reguli ortoepice româneşti şi un mod străin de rostire”). A fost revizuită componenţa colegiului de redacţie al revistei „Limba şi literatura moldovenească”, s-a constituit o comisie pentru elaborarea recomandaţiilor privind precizarea şi perfecţionarea ulterioară a normelor ortografice existente ale limbii moldoveneşti literare contemporane”. Au mai fost precizate „criteriile ştiinţifice” privind editarea folclorului moldovenesc, a monumentelor de literatură veche, a operelor scriitorilor din sec. XIX. Insistenţa ideologică asupra caracterului deosebit al „limbii moldoveneşti” îi punea pe lingvişti în situaţii confuze. De exemplu, în 1972 la Chişinău a avut loc o conferinţă unională pe problemele de tipologie a asemănărilor şi deosebirilor dintre limbile înrudite. Raportorii trebuiau să vorbească despre diferitele graiuri sau varietăţi teritoriale ale limbilor spaniolă, franceză, engleză, dar în cazul limbii moldoveneşti şi a celei române – ca despre două limbiromanice diferite.
Formal, „limba moldovenească” literară de sine stătătoare a existat până la 31 oct. 1988, ziua când a fost convocată la Chişinău o consfătuire a romaniştilor din URSS. În rezoluţia adoptată cu acest prilej se recunoştea unitatea limbilor care funcţionează în RSSM şi RS România şi se hotăra revenirea la sistemul grafic latin. Împotriva rezoluţiei a votat un singur lingvist Ion Ceban – rămas credincios invenţiei sale.
Valorile naţionale au fost confirmate şi în „Declaraţia de Independenţă a Republicii Moldova” din 27 august 1991, documentul fundamental al statului Republicii Moldova, care urma să stea la baza viitoarei Constituţii şi care denumeşte limba română. Cu schimbarea conjuncturii politice, în 1994 a fost publicată Constituţia Republicii Moldova în care figurează glotonimul „limbă moldovenească”. Acest fals a fost criticat de mai multe instituţii ştiinţifice, inclusiv AŞM . Până în noiembrie 2008, limba română din Republica Moldova avea codul ISO 639: mol, mo, mai târziu, Biblioteca Congresului American a suprimat codurile atribuite „limbii moldoveneşti” în standardul internaţional, urmând ca în locul acestora să fie folosite codurilelimbii române: ro, ron, rum. Din martie 2008 şi Comisia Europeană a renunţat să mai folosească glotonimul „limba moldovenească” în documentele oficiale. La 5 dec. 2013 Curtea Constituţională a Republicii Moldova a stabilit că decizia din Declaraţia de Independenţă referitoare la limba română ca limbă de stat a Republicii Moldova prevalează asupra art. 13 din Constituţie. În prezent, Republica Moldova are nevoie de politicieni cu voinţă politică, care să modifice art. 13 din Constituţie cu privire la limba de stat.
În concluzie, conform protocolului adiţional secret, URSS a anexat teritorii străine, printre care şi Basarabia, impunându-le regimului totalitar. Pentru legitimarea expansiunii teritoriale şi compromiterea conştiinţei naţionale a recurs la ideologizare şi metode de manipulare. În pofida acestui fapt, au existat persoane (în special din rândurile intelectualilor) care s-au împotrivit moldovenismului prin utilizarea unui lexic, ortografie, fonetică, stilistică românească, prin valorificarea moştenirii culturale. La sf. sec. XX – înc. sec. XXI întru susţinerea limbii române s-au pronunţat AŞM, Curtea Constituţională a Republicii Moldova. Simbolistica şi valorile naţionale sunt promovate de instituţiile de educaţie şi de cercetare. Considerăm regretabil faptul că şi în prezent unele partide politice de stânga continuă să manipuleze cetăţenii cu diverse mituri politice, printre care şi cel al moldovenismului.