
În acest articol sunt expuse rezultatele unui studiu teoretico-experimental în care au fost studiateparticularităţile comunicării verbale la copiii cu paralizie cerebrală infantilă asociată cu deficienţă mintală medie de vîrstă şcolară mică. Sunt prezentate rezultatele studiului de constatare realizat.
Definită ca „interacţiune între persoane, orientată spre coordonarea şi unificarea eforturilor învederea instituirii relaţiilor şi a realizării unui scop comun”, comunicarea se prezintă ca o categorie specifică a activităţii umane, căreia îi revine rolul principal în stabilirea, dezvoltarea şi perpetuarea relaţiilor dintre persoane în diverse medii şi scopuri. Deşi în diferite perioade ale vieţii comunicarea îşi are proprietăţile sale specifice, totuşi acest tip de activitate umană poate fi diferenţiat cu uşurinţă de alte tipuri, deoarece posedă caracteristici unice, printre careuniversalitatea şi potenţialul nelimitat de evoluţie.
La vîrsta copilăriei, dezvoltarea psihică se află în faze incipiente, de aceea, la această etapă, comunicarea se suprapune în mod firesc pe alte tipuri de activităţi, precum jocul. De aici şi importanţa valorificării, în deplină măsură, a potenţialului ludic al copilului pentru formarea şi dezvoltarea competențelor de comunicare productivă, corectă, stimulativă la următoarele etape. Deşi în literatura de specialitate rolul jocului în formarea la copii a competențelor de comunicare este abordat sub diferite aspecte, jocul, datorită caracterului său complex, nu a fost elucidat, lăsândloc pentru continuarea cercetărilor ştiinţifice şi experimentale.
Abordarea acestui aspect al comunicării se regăseşte într-un şir de lucrări ştiinţifice, semnate de А.N. Leontiev, А.V. Zaporojeț, D.B. Elkonin, în care activitatea comunicativă esteanalizată în contextul teoriei activităţii prin disocierea componentelor sale structurale.
L.S. Vîgotschi, încă la începutul secolului al XX-a, a demonstrat şi explicat rolul decisiv alcomunicării în dezvoltarea psihicului uman, calitatea acesteia de condiţie fundamentală pentruevoluţia ascendentă a personalităţii umane. El a formulat legea genetică a dezvoltării culturalecare, ulterior, a stat la originile a numeroase studii în domeniul psihologiei infantile. În acest context, au fost elaborate studii complete referitoare la impactul comunicării asupra dezvoltării limbajului, în special la copii, a conştiinţei de sine , a statutuluipsihosocial al persoanei.
În studiile J. Racu se regăseşte o informaţie valoroasă referitoare la psihogeneza limbajului înmediile comunicative combinate; la formele predominante de comunicare a copiilor cu adultul la debutul şcolar; dependenţa nivelului maturizării şcolare de forma comunicării: cu cît este maidezvoltată comunicarea nesituativ-personală, cu atît este mai înalt nivelul pregătirii pentru învăţare în şcoală.
Au fost elaborate lucrări teoretico-experimentale, dedicate studierii complexe a vorbiriicopiilor cu deficienţe multiple, inclusiv celor cu PCI asociată cu deficienţă mintală, elaborării recomandărilor pentru compensarea dereglărilor de vorbire ce se atestă la copiii din categoria respectivă. Însă trebuie să menţionăm că lipsesc cercetările cu privire la dezvoltarea la aceşti copii a competențelor de comunicare, de coordonare a componentei verbale la nivel discursiv.Astfel, seimpune, ca fiind una de stringentă actualitate, problema studierii comunicării la această categoriede copii, abordarea tulburărilor de dezvoltare a acestora de pe poziţii comunicativ-pragmatice.Scopul experimentului de constatare: stabilirea particularităţilor comunicării la copiii cu PCIasociată cu DM.
Ipotezele de lucru verificate în experimentul de constatare:
1. Între comunicarea copilului cu parcurs normal de dezvoltare şi cea a copilului cu PCI asociată cu DM există deosebiri semnificative, comunicarea verbală fiind în corelaţie nemijlocită cu dezvoltarea intelectuală a copilului.
2. Copiii cu PCI asociată cu DM se confruntă cu mari dificultăţi în procesul de comunicare, aceste dificultăţi fiind condiţionate, pe de o parte, de absenţa motivelor şi intenţiilor comunicaţionale, precum şi a mijloacelor de exprimare a acestora, iar pe de alta, de lipsa modelelor decomportament comunicativ-verbal.
La această etapă de cercetare, am formulat următoarele obiective:
Investigarea particularităţilor specifice ale comunicării la copiii cu DN şi la cei cu PCI şi DM.
Compararea rezultatelor obţinute în cazul celor două loturi de copii.
Interpretarea şi explicarea rezultatelor obţinute.
În cercetarea empirică a fost antrenat un eşantion de 64 de copii şcolari mici (7-8 ani), format din două loturi experimentale: primul lot experimental – 32 de copii cu PCI (diverse forme) asociată cu deficienţă mintală medie, care aveau vîrsta cuprinsă între 7 şi 8 ani: 18 copii suntbeneficiari ai Centrului de Reabilitare Asclepio din satul Varniţa, raionul Anenii Noi, 14 copii – elevi ai Şcolii-internat auxiliare nr.6 din mun. Chişinău; al doilea lot experimental – 32 de copii cudezvoltare normală, cu vîrsta de 7-8 ani, sînt elevi ai Liceului Teoretic Varniţa.
În cadrul experimentului de constatare au fost studiate particularităţile mijloacelor de comunicare la copiii cu PCI asociată cu DM în procesul observării comportamentuluicomunicativ-verbal în diverse situaţii de interacţionare cu adultul şi cu semenii.
La stabilirea conţinuturilor cercetării experimentale ne-am condus de recomandările M.I. Lisina, E.O. Smirnova referitoare la modul de depistare a particularităţilor vorbirii copiilor cu adulţii şi semenii, precum şi de recomandările A.G. Аrușanova referitoare la evaluarea niveluluide formare la copii a comunicării dialogate cu semenii.
Cercetarea comunicării verbale în situaţiile comunicării situativ-practice cu adultul
În prima situaţie comunicativă copilului i se propunea să participe, împreună cu adultul, la jocul Dimineaţa păpuşii Anişoara. După cum s-a stabilit pe durata cercetării, majoritatea copiilor cu PCI asociată cu DM reacţionau emoţional la propunerea adultului de a se juca, examinau activ atributele de joc, se interesau de destinaţia acestora, de denumire. Doar la 17,6% dintre copiii acestui grup s-au observat manipulări nespecifice, absenţa sau epuizarea rapidă a interesului faţăde joc.
Totodată, majoritatea copiilor cu DN au demonstrat o atitudine indiferentă faţă de acest tip deactivitate. Specifică pentru aceşti copii era executarea momentană a tuturor acţiunilor, deseori fără însoţire verbală. Lipsa interesului, în cazul dat, este condiţionată de „primitivismul” excesiv al acţiunilor cu semnificaţie dominantă în etapele precoce de însuşire a regulilor de joc de cătrecopiii cu DN.
Figura 1 prezintă folosirea de către copiii din ambele grupuri a diverselor tipuri de expresii verbaleîn cadrul jocului Dimineaţa păpuşii Anişoara, demonstrînd deosebirile semnificative în utilizarea de către copiii ambelor grupuri a majorității tipurilor de expresii (p<0,001). La utilizareapropunerilor deosebirea este mai puțin semnificativă (t=2,436; p<0,05).
Caracterul situativ de interacţiune a determinat particularităţile prezentării limbajului: expresii simple, în care se conturează elementele semnificative ale situaţiei („Aşa, mănîncă terci...”, „Vom găti supă...”). O parte dintre copii intrau în dialog cu păpuşa, punîndu-i întrebări (după modelul adultului). Acest lucru condiţionează particularităţile specifice de selectare de cătrecopii a expresiilor de diverse tipuri comunicative.
Cercetarea mijloacelor verbale de comunicare în situaţiile comunicării nesituativ-cognitive cu adultul
În situaţia a doua de interacţiune comunicativă atenţiei copilului i s-a propus o cartenecunoscută după conţinut şi cu imagini viu colorate. După cum s-a menţionat, practic toţi copiiiparticipanţi la cercetarea experimentală acceptau să examineze imaginile cu plăcere. Totodată, realizarea acestui tip de activitate decurgea diferit în grupurile ce includeau copii cu PCI și DMşi copii cu dezvoltare normală. Pentru 56,25% dintre copiii cu PCI şi DM caracteristice au fostepuizarea rapidă a atenţiei în procesul examinării imaginilor, instabilitatea şi durata scurtă a interesului iniţial, nivelul sporit al distragerii de la ocupaţia propusă. În plus, 12,5% dintre copiiiacestui grup se caracterizează prin manipulări nespecifice (aruncarea cărţii etc.), ceea ce vorbeşte despre subdezvoltarea necesităţilor cognitive, de formare a impresiilor noi şi, în fond, a reprezentărilor despre carte ca izvor de informaţii. Menţionăm că astfel de reacţii au fost unice la copiii cu DN (6,25%).
S-a constatat că doar 34,37% din copiii cu PCI asociată cu DM manifestau interes pentru comunicarea cu adultul, formulînd replici reactive, mai rar – de iniţiativă. Concentrarea asuprapropriului comportament, observată la 28,12% din copiii acestui grup, se exprima prin reacţia selectivă, neregulată la adresările experimentatorului, producerea autocomenzilor (Aşa, răsfoieşte. Răsfoieşte atent...).
Deosebirile semnificative în utilizarea expresiilor de toate tipurile (p<0,001) sunt condiţionate de nivelul diferit al dereglărilor activităţii cognitive, de caracteristicile calitative şi cantitative ale cercului de cunoştinţe, de specificul reprezentărilor despre mediu la copiii cu PCI asociată cu DM.O parte (21,87%) dintre aceşti copii pentru analiza comparată în procesul discuţiei demonstrau capacităţi de argumentare a părerii proprii, de exprimare a presupunerilor, de transmitere a impresiilor şi reprezentărilor privind realitatea înconjurătoare. Caracteristicăpentru aceşti copii este producerea replicilor, reprezentate de un complex de construcţii sintactice, ce reflectă relaţiile temporale, spaţiale, de scop, de cauză-efect („Podul a fost construit pentru ca oamenii să nu cadă sub roţile maşinilor? Nu se poate să mergi pe acolo, căci o să te accidenteze maşina”, „Cîinii nu pot împinge mingea, fiindcă nu le este comod. Ei doar o mişcă aşa, cu năsucul” ş. a.). Acest aspect vorbeşte despre o mai mare diferenţiere a senzaţiei, gîndirii, reprezentărilor despre obiecte şi fenomene din lumea reală ale copiilor cu dezvoltare normală în comparaţie cu cei cu PCI și DM.
Copiii cu PCI asociată cu DM mai des produceau expresii interogative îndreptate spre primirea informaţiei despre denumirea obiectelor, acţiunilor (56% din numărul total al expresiilor interogative). Stereotipia selectării mijloacelor sintactice de prezentare a tipului dat de replici, fenomenele „suprageneralizării” vorbesc despre limitarea cercului de procedee sintactice, necesarepentru exprimarea semnificaţiilor spaţiale, temporale ş. a. De exemplu: „Asta cum?”, cu semnificaţia „Unde?”; „Ce ea stă?”, cu semnificaţia „De ce stă?” ş. A.. Întrebările copiilor cu DN se deosebeau prin diversitate, atît sub aspectul conţinutului, cît şi sub aspectul prezentării lingvistice („Racul poate fi mîngîiat? Se mănîncă? Ce gust are?”). Acest specific este condiţionat de nivelul mai înalt al dezvoltării cognitive şi verbale la copiii din grupul respectiv. Totodată, capacităţile de formulare a întrebărilor referitoare la cauză („De ce maşina merge fără lumină?”), la scop („La ce îi trebuie racului asta (cochilia)?”), caracterizarea obiectelor din poziţia destinaţiei lor funcţionale („Dar pentru ce sunt aceste săgeţi (pe stradă)?”), aspecte întîlnite la 25% dintre copiii cu PCI şi DM, demonstrează necesităţile lor de receptare a unor noi informații, de explicare şi precizare a reprezentărilor, posibilităţile lor potenţiale de comunicare cognitivă cu adultul, în general.
Cercetarea mijloacelor verbale de comunicare în situaţiile comunicării nesituativ-personale
În următoarea situaţie de interacţiune comunicativă copiilor li s-a propus să examineze, împreună cu examinatorul, fotografiile ce reflectau diverse momente din viaţa membrilor colectivului de copii. Experimentatorul se arăta interesat de viaţa copilului în colectivitate: cu cine prieteneşte (se joacă), ce calităţi ale prietenilor îl atrag cel mai mult, care sunt ocupaţiile şi jocurilecomune.
59,37% din copiii cu PCI asociată cu DM nu au manifestat interes pentru stabilirea şi menţinerea contactului în situaţia prezentată. Copiii se limitau la identificarea imaginii proprii, uneori – aimaginilor altor copii, numind prenumele corespunzătoare sau folosind gesturile indicatoare. Stimularea către desfăşurarea ulterioară a interacţiunii nu contribuia la continuarea dialogului. Copiii implicaţi în cercetare demonstrau atitudine indiferentă faţă de acţiunile de iniţiativă ale partenerului comunicativ, nu respectau distanţa de comunicare, deplasîndu-se liber prin încăpere, focusîndu-şi atenţia pe obiectele mediului proxim sau pe excitanţii sonori. Pentru 15,62% din copiiau fost caracteristice încercările de a transfera comunicarea în planul acţiunilor obiectuale - „Se poate maşina?”, „Haideţi de-a doctorul” ş. a., prima expresie putând fi și un calc din rusă, cu origine în mediul comunicativ al copilului.
În final, 12,5% din copiii cu PCI şi DM şi 31,25% din copiii cu DN intrau în dialog cu interlocutorul, fără însă a manifesta interes pentru continuarea interacţiunii începute. De regulă,copiii nu aveau dificultăţi în a recunoaşte imaginile proprii şi ale altor membri aicolectivului, comunicau despre acţiunile întreprinse de către ei, într-un şir de cazuri indicau particularităţile situaţiilor prezentate (indicarea parametrilor spaţial-temporali ai situaţiei). Totodată, copiii din ambele grupuri nu-şi informau interlocutorii referitor la calităţile lor personale, particularităţile comportamentului în timpul orelor ocupaţionale.
Analiza calitativă a datelor obţinute a evidențiat divergenţe semnificative cu privire la posibilităţile copiilor din ambele grupuri de structurare lexico-gramaticală a expresiilor formulate. În procesul experimentului am constatat că, analizînd fotografiile, copiii cu PCI asociată cu DM focusau mai des atenţia interlocutorului pe particularităţile caracteristice exterioare ale colegilor şi asta în detrimentul particularităţilor comportamentale ale acestora, al relaţiilor cu semenii („Vestă roşie...”, „E aşa de mică...” ş. a.). Este un semn al formării insuficiente a capacității de percepţie socială la copiii din categoria respectivă.
Copiilor din ambele grupuri le este specifică utilizarea pe larg a adjectivelor bun-rău, a pronumelor acesta-aceasta atunci cînd caracterizau particularităţile personale ale semenilor. Acest fapt ne permite să tragem concluzia privind caracterul limitat al mijloacelor lingvistice deexprimare a intenţiilor comunicative şi, prin urmare, privind dificultăţile în desfăşurarea verbală a expresiilor la copiii din ambele grupuri. Argumentîndu-şi comunicarea selectivă cu semenii, copiii cu PCI asociată cu DM apelau la diferite sisteme motivaţionale. Majoritatea lor invocau motive ce reflectau, într-o formă emoţională, prezenţa unor manifestări atitudinale specifice pentru realizarea actului comunicării („Ea(el) mă iubeşte”). Totodată, în grupul de control, în 15,62% de cazuri,dominantă a fost motivaţia cu utilizarea criteriilor funcţionale („El mă apără”, „El întotdeauna mă serveşte. Şi pe Irina tot” ş. a.), ceea ce nu s-a observat în grupul experimental. Astfel, în conştiinţa copiilor se fixează formele spontane de comunicare, exprimate prin participare, întrajutorare. Aceste forme, care poartă un caracter emoţional activ, de fapt reglementează comportamentulcopilului.
Datele despre deosebirile valorice ale indicatorilor medii pe grupuri la copiii din grupuri suntprezentate în Figura 3.
Analiza calitativă a replicilor copiilor cu PCI asociată cu DM a conturat următoarea situaţie: în21,87% de cazuri copiii produceau expresii ce conţineau aprecierea particularităţilor morale,estetice ale semenilor (deştept, veselă, frumos ş.a.). În acelaşi timp, incapacitatea de a explica părerile proprii, ca răspuns la întrebările adultului, observată la 18,75% din copiii examinaţi, certifică înţelegerea imprecisă, inadecvată a sensurilor specifice cuvintelor respective (bun la suflet – „pentru că el mănîncă zăpadă”; calmă – „pentru că ea se joacă cu mine” ş. a.).
În limbajul a 6,25% din copiii cu PCI asociată cu DM se întîlneau monologuri, extinse ca durată şi străine, după conţinut, contextului comunicativ („Dar ei s-au bătut... Şedeau acolo... Au căzut drept pe covor... Iar el rîdea... Coşmar!”). Pentru că este insuficient dezvoltat, factoruladresatului, în cazul acestor copii, se exclude selectarea valorii informative a vorbirii, sprjinirea pe cunoştinţele generale anterioare. Ca o consecinţă directă a acestei situaţii, interpretarea adecvată de către receptor a unor asemenea tipuri de expresii devine imposibilă.
Cercetarea mijloacelor verbale de comunicare în situaţiile activităţii comune cu copiii
În a patraa situaţie de interacţiune comunicativă adultul organiza jocul De-a doctorul în diadasemenilor.
După cum s-a menţionat deja, majoritatea copiilor cu PCI asociată cu DM reacţionau cu plăcere la propunerea adultului de a se juca. Vom accentua însă că interesele copiilor cu PCI asociată cu DM se concentrau, în general, asupra acţiunilor nemijlocite cu atributele de joc, spredeosebire de copiii cu DN care manifestau interes pentru interacţiunea cu partenerul.
Datele experimentale obţinute au fost apreciate de noi prin prisma veridicităţii matematico-statistice a deosebirilor, manifestate în procesul utilizării mijloacelor activităţii comunicative de către copiii din ambele grupuri. Acestea sunt prezentateîn Figura 4.
Datele demonstrează că divergenţa cea mai pronunţată se atestă la indicatorii utilizării expresiilor reactive, apreciative, explicaţiilor și propunerilor de către copiii din ambele grupuri (p<0,001). Îndeplinind un rol anumit în procesul interacţiunii de joc cu semenii, copiii cu DN evoluau în calitate de sursă competentă de informaţii, ceea ce a asigurat posibilitatea actualizăriiexpresiilor cu caracter explicativ şi de comunicare. Totodată, nivelul limitat al cunoştinţelor şi reprezentărilor despre mediu ale copiilor cu PCI asociată cu RM, importanţa prioritară a adultului în planul organizării şi reglării activităţii au condiţionatreducerea numărului tipurilor date deexpresii în vorbirea subiecților cercetării.
Rezultatele obţinute confirmă concluziile unui numeros grup de cercetători privind importanţa jocului pentru dinamizarea activităţii verbale şi cognitive la copiii cu deficienţe, ceea ce urmează a fi luat în consideraţie la elaborarea experimentului formativ.
Studiul experiențial (experimentul de constatare) a confirmat caracteristicile teoretice alecopiilor cu PCI asociată cu DM la toți indicii, a descoperit particularități individuale ale comunicării verbale a acestora, inclusiv:
 a confirmat imaturitatea gândirii și comunicării în aspectele lexical, gramatical și stilistic:interesul scăzut pentru comunicare, reacţia haotică, selectivă, instabilitatea interesului, concentrarea pe propriul comportament, agresivitatea, insuficienţa conştientizării actului de comunicare etc., precum și epuizare rapidă, insuficienţa capacităţii de percepție socială și de reprezentări sociale;
a confirmat preferința acestei categorii de copii de a comunica cu un adult (semnificativ în viața lor) și indiferența față de semeni și reticența pentru activități preferate de copiii sănătoși;
copiii întîmpină dificultăţi semnificative la realizarea rolului comunicativ de ascultător, considerat drept confirmare a gradului de pregătire a comunicanţilor către comunicare.
S-a observat o anumită îmbunătățire a calității comunicării verbale a acestei categorii de copii,condiționată de noutatea și caracterul intuitiv al mijloacelor învățării-comunicării, de prezentareaexplicit-sistemică a materiilor lexicale (cuvinte, expresii), de potențarea capacității de comunicare a copilului prin incursiunea în actul comunicării al acestuia a învățătorului (adultului).
Astfel datele studiului experiențial al comunicării copiilor cu PCI asociată cu DM auconfirmat ipotezele:
a) întrecomunicarea copilului cu parcurs normal de dezvoltare şi cea a copilului cu PCI asociată cu DM există deosebiri semnificative, comunicarea verbală fiind condiționată nemijlocit de dezvoltarea intelectuală a copilului;
b) dificultăţile de comunicare ale copiilor cu PCI asociată cu DM sunt condiţionate, pe de o parte, de absenţa motivelor şi intenţiilor comunicaţionale, a mijloacelor de exprimare a acestora, iar pe de altă parte, de lipsa modelelor de comportament comunicativ-verbal.
Rezultatele obţinute la etapa de constatare a cercetării, alături de reperele teoretice, au servitdrept bază pentru elaborarea unui model specific de dezvoltare a comunicării copiilor cu PCI asociată cu DM.