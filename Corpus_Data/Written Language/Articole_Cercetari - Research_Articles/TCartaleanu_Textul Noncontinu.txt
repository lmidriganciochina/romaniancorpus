

Din perspectiva informaţiei explicite sau implicite, textele se clasifică în continui şi noncontinui.Textele continui oferă pe tavă toată informaţia, astfel încât cititorul o primeşte gata preparată (deşi operaţia de înţelegere şi interpretare îi revine integral); textele noncontinuisunt sublimate şi pe hârtie apar doar date şi cifre, sigle şi simboluri, a căror înţelegere cade pe seama / pe umerii cititorului; textele mixte combină secvenţele continui cu cele noncontinui.
Textele continui – cele considerate din start că ar corespunde definiţiei textului – sunt abordate din mai multe unghiuri şi clasificate în conformitate cu parametrii sau principiile alese. Textulcontinuu poate ţine de stilul oficial-administrativ, publicistic, ştiinţific, artistic, iar din perspectivă didactică, tipologia care se aplică mai frecvent textului continuu este: descriere, naraţiune, reflecţie, argumentare,
instrucţiune.
Textele noncontinui sunt cele întrerupte, intermitente: informaţia se prezintă secvenţial, în forme sau
rubrici prestabilite; ea se oferă la anumite intervale, fiind înscrisă în structuri grafice specifice (tabele,diagrame, matrice); se plasează în formulare aprobate instituţional; respectă semnele convenţionale şi simbolurile; operează cu abrevieri, sigle, coduri, culori etc. Un aspect mai puţin vizibil al textului respectiv: din unele limbi dispărute s-au păstrat doar texte noncontinui, însă în baza lor cercetătorii încearcă, şi uneori chiar reuşesc, să identifice trăsăturile gramaticale, specificul fonetic şi lexical al limbii. De exemplu, limba etruscă este cunoscută astăzi din circa 9000 de inscripţii, majoritatea foarte scurte; limba hitită – dininscripţiile de pe ziduri şi de pe tăbliţele de lut .
Elevul care ştie să citească este capabil să sonorizeze textul continuu; pentru a-l citi pe cel noncontinuu– de exemplu, un articol de dicţionar – este necesar să se ştie că, în locul tildei (~), se va plasa cuvîntul-titlu;că f. se citeşte feminin; că mai ales la pl. sună ca mai ales la plural; că fig. înseamnă figurat; că G.D. semnifică genitiv-dativ, iar pl. – plural; orig.nec. – origine necunoscută.Importanţa acestei competenţe creşte multiplu dacă dicţionarele pe care le consultă elevul sunt bilingve: pentru a percepe şi a utiliza corect informaţia, el trebuie să cunoască faptul că rombul separă sensurile libere de cele legate, că textul din paranteze indică specificul de combinatorică al cuvântului; că semnul două puncte (;)separă definiţia propriu-zisă de sinonimele lexemului etc.
Despre modalităţile de predare a textului continuu, de toate stilurile, s-au scris studii, monografii,capitole în manualele de didactică a limbii şi literaturii; despre strategiile de formare a competenţei de interpretare a textului noncontinuu, în didactica limbii şi literaturii, precum şi în didactica altor discipline, nus-a scris aproape defel. Se afirmă, în literatura didactică din ţările anglofone, că este necesară alfabetizarea media, că elevii nu ştiu să interpreteze un panou publicitar sau să înţeleagă o ştire, că nu se pot orienta pe un plan sau pe o schemă şi că şcoala ar trebui să-i formeze copilului deprinderile respective. Se descrieexperienţa ţărilor nordice – elevii din Finlanda arată cele mai bune rezultate la testul PISA – în predarea tuturor tipurilor de texte, ca parte firească a formării competenţelor din domeniul savoir-vivre. Că lucrurile trebuie schimbate în mai bine şi că situaţia este gravă la noi a demonstrat-o recenta evaluare PISA  – şi ţara noastră nu este singura care bate alarma .

Din perspectivă didactică, varietatea de forme ale textelor noncontinui se poate grupa în:1. formulare (cerere, chestionar, anchetă, factură);
Succesiune de propoziţii sau de cuvinte, care constituie o comunicare (scrisă), construită conform regulilor unei limbi
informaţii (orar, lista preţurilor curente, etichetă, catalog, reţetă);3. înscrisuri (bilet, recipisă, chitanţă);
certificate (atestat, diplomă, contract);
avize (anunţ, invitaţie, citaţie);
 tabele / grafice; 
 diagrame;
 tăbliţe / matrice;
 liste;
panouri / postere;
hărţi (cu şi fără legende) etc.
Formarea competenţei de lucru cu hărţile şi legendele îi revine profesorului de geografie şi celui de istorie (iar profesorul de limbă şi literatură va recurge la ea când va simţi nevoia: să examineze hartacălătoriei Vitoriei Lipan; să semnaleze locurile legate de viaţa şi activitatea scriitorului studiat; să descrie natura unei zone geografice din cronotopul romanului, în baza hărţii fizice a zonei etc.); metodologia interpretării şi construirii graficelor şi a diagramelor se deprinde la matematică, informatică, chimie, fizică, educaţie tehnologică (şi noi, filologii, recurgem la diagrama Venn, tabelul trăsăturilor semantice, graficulconceptual, graficul T, graficul M, tabelele sinoptice); examinarea şi elaborarea posterelor ar putea să fie abordată la lecţiile de artă plastică, iar a celor publicitare – la educaţia tehnologică etc. Ce le revineprofesorilor din aria limbă şi comunicare (pentru că nu doar în cadrul limbii de instruire, ci şi în studiul oricărei limbi străine trebuie să i se facă loc textului noncontinuu) este interogarea multiprocesuală pe textulnoncontinuu: înţelegerea literală a informaţiei; traducerea termenilor, a semnelor, siglelor, simbolurilor;interpretarea datelor; analiza conţinutului; aplicarea informaţiei şi rezolvarea problemelor; sinteza şi evaluarea.
Abordarea materialului fragmentat, intermitent, implicit, care se va solda cu explicitarea datelor şi verbalizarea informaţiei exprimate în cifre sau simboluri ţine de competenţa lectorală mai mult decât de cea lingvistică, iar din subcompetenţele lingvistice aici se actualizează cea semantică şi cea pragmatică .
Este firesc să ne întrebăm ce tipuri de texte ar trebui să înveţe a citi şi a interpreta elevul, cum seeşalonează ele pe traiectul instructiv şi ce competenţe specifice ale disciplinelor implicate sunt vizate sauevaluate. Cadrul european comun de referinţă pentru limbi – document de prim rang în elaborarea unorstandarde din care să rezulte / derive strategii de învăţare a limbii – reperează câteva texte din această categorie, în raport cu care competenţele sunta percepe textul scris şi semnele lui; a înţelege conţinutul, tema,problema textului.
La nivelul A1 vorbitorului i se cere să citească anunţuri, afişe şi cataloage (de exemplu, Pagini de aur); să scrie o carte poştală, să completeze un formular simplu.
La nivelul A2 – să citească reclame, prospecte, meniuri, pliante, anunţuri, inventare, orare.
La nivelurile B şi C – scrisori, pliante, documente oficiale scurte, graffiti, indicaţii şi instrucţiuni, regulamente, contracte, bilete, orare, meniuri, etichete şi ambalaj, cărţi de vizită, dicţionare monolingve şibilingve.
Exerciţiile şi probele de evaluare vor fi specifice pentru textul noncontinuu, chiar dacă acesta se studiază în cadrul disciplinei care se ocupă curent şi firesc de evaluarea competenţelor de lectură.
Curriculumul la limba şi literatura română stipulează explicit doar cererea, formularele tipizate, anunţul şi invitaţia. Din când în când, la diferite materii studiate, profesorii se văd nevoiţi să lucreze cu texte noncontinui şi atunci iese la iveală inteligenţa logică şi cea spaţio-vizuală a unor elevi şi totala dezorientare a altora. Cum ar putea să se abordeze diferite tipuri de texte noncontinui, pentru ca lectura lor să devină la fel de automatizată ca şi cea a textului continuu? Ne adresăm doar materiei de limba şi literatura română – ceea
ce nicidecum nu exclude adaptarea tehnicilor recomandate la alte discipline de studiu.Ne vom opri la câteva sugestii în raport cu textele care apar ca inovative în învățământul nostru, adresânsu-ne profesorului care îşipune obiectivul de a-i învăţa pe elevi să citească un text noncontinuu. Orele puse la dispoziţia profesorului,alături de natura orientativă a distribuirii lor în curriculum, ar trebui să-i permită oricărui cadru didactic să proiecteze activităţi cu impact formativ major.
În raport cu o factură, o chitanţă, o recipisă se va pune accentul pe informaţia care trebuie înţeleasă. Întrebările literale sau de traducere ar fi prima etapă de lucru, care ar asigura cunoaşterea şi înţelegerea: cine a emis documentul, ce se conţine în fiecare rubrică, cu ce unităţi de măsură se operează (pentru gaz sau energieelectrică ele vor fi diferite), cât costă un metru3 sau un kilowatt, care este termenul de plată, la ce instituţii bancare se poate achita factura. Pornind de la nivelul de cunoştinţe ale elevului şi ghidându-i imaginaţia, am putea să interpretăm în continuare datele: în comparaţie cu familia voastră, această familie / gospodărie achită mai mult sau mai puţin; ce aparate electrice credeţi că au; cât consumă ele; ce s-ar putea face pentru aeconomisi energia electrică etc. Pentru exerciţii de sinteză, am putea recomanda jocuri situaţionale: Aiîntârziat cu plata facturii şi urmează să depui o cerere prin care să ţi se mai acorde o săptămână(scrie textul cererii); Crezi că în factură s-a strecurat o greşeală şi încerci să o corectezi: ai sosit la ghişeul de deservire aclienţilor şi discuţi cu funcţionarul (improvizaţi în doi dialogul).
Dacă textul examinat este cel al unei anchete sau al unui chestionar, se va rezerva timp pentruînţelegerea şi interpretarea întrebărilor şi a opţiunilor de răspuns; se vor examina diferite modalităţi de a răspunde textual atunci când itemul necesită un răspuns scurt sau deschis; se vor cerceta grilele de scorare şi textele interpretative ce le însoţesc; se va exersa completarea chestionarelor şi a testelor on-line (se găsescfoarte multe, rezultatele sunt prelucrate instantaneu şi elevul primeşte un răspuns sau o interpretare), pentru ca ulterior să se compileze, să se cloneze sau să se elaboreze anchete şi chestionare proprii (cu un obiectiv clar formulat şi instrucţiuni de scorare).
Anchetele-formulare (pe care le completăm solicitând viza de intrare într-o ţară) pot fi, la fel, accesateon-line pe site-urile ambasadelor şi completarea lor va deveni un prilej de asimilare a sintagmelor dinlimbajul oficial-administrativ, de examinare a propriilor acte de identitate. Cu această ocazie, se pot cerceta anunţurile publicitare care conţin ofertele de servicii (rezervare de hotel, asigurare medicală, rezervare de bilet), aplicându-le o lectură interogativă: pânăcând este valabilă rezervarea; ce servicii medicale gratuite seasigură; în ce condiţii poatefi anulat contractul; cum pot returna biletul etc. Nu este imposibil să se facă rost de asemenea documente şi învăţarea să se desfăşoare în condiţii autentice. Aceeaşi sugestie este valabilă şi pentru formularele pe care le completăm cazându-ne la un hotel.
Orarul şcolar îi este familiar elevului, dar orarul circulaţiei trenurilor, autobuzelor sau orarulzborurilor ar putea fi uşor indescifrabil pentru copilul care nu călătoreşte de unul singur sau nu o facefrecvent. În scopul formării unor deprinderi de lectură analitică, se pot urmări două direcţii distincte: selectarea independentă a informaţiilor şi căutarea datelor cerute. Nu are rost să se suprapună activităţile, darele pot fi diferenţiate ca sarcini de grup. Rezolvarea unor probleme „de timp şi viteză” ar putea încheia frumos acest exerciţiu: cum ajungi de la Chişinău la Ocniţa; ce variante ai; care este varianta cea mai ieftină; care este varianta cea mai rapidă?
Cercetarea etichetelor şi a listei preţurilor curente, la fel ca şi a meniului,necesită cunoştinţe din diverse domenii ale vieţii cotidiene: interpretarea simbolurilor de pe etichete şi ambalaje se va face consultând surse demne de încredere, iar produsul evaluabil al acestei activităţi de descifrare ar putea fi un text coerent (deci continuu) în care se relatează toată informaţia desprinsă din textul noncontinuu. Jocuri de simulare, activităţi de evaluare autentică, sarcini care dezvoltă inteligenţele multiple ar putea veni în sprijinulprofesorului care s-a pătruns de importanţa problemei respective.
Cu unele dintre textele sus-pomenite elevul intră în contact înainte de a începe frecventarea şcolii, cu altele se familiarizează pe parcurs, sporadic, ocazional sau cu ajutorul adulţilor – dar în toate cazurile introducerea lor şi a competenţelor pe care le reclamă în curriculum, la revizuirea următoare, ar contribui la apropierea formării instituţionalizate de cerinţele vieţii adevărate, de adult.
