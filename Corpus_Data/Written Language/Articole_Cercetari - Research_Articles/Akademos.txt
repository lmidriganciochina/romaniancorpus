
Prima treime a secolului al XVII-lea este una din cele mai complexe perioade din istoriaŢării Moldovei, atât pe plan politic, cât şi religios.
Analizată din perspectiva politicului, importanţa Ţării Moldovei creşte, aceasta devenind un punct strategic de prim interes. Puterile Europei Centrale intensifică concurenţa pentru influenţa în Moldova.
Interesul deosebit manifestat de lumea central-europeană pentru Moldova, ţară cuprinsă în aria spiritualităţii bizantine, se explică şi prin posibilităţile optime pe care le oferea contactul între ortodoxie şi catolicism şi apoi între Reformă şi Ortodoxie. După bătălia de la Mohacs, Reforma religioasă a făcut semnificative progrese, mai ales în Moldova, acolo unde comunităţile de rit roman erau mai numeroase şi mai bine organizate, iar domnia s-a arătat în general tolerantă. Propaganda lutherană nu s-a limitat la populaţia catolică, ci şi-a extinsacţiunea de convertire la ortodocşi.
Totodată, se intensifică presiunea otomană asupra Ţării Moldovei. Practic, după anul 1538, oficial Moldova nu avea dreptul să întreţină relaţii politice cu străinătatea, ci doar prin intermediul Porţii. Acest moment nu a ştirbit cu nimic situaţia bisericii ortodoxe şi politica confesională promovată de domnitori pe plan intern şi, în special, pe cel extern.
O importanţă aparte o au relaţiile bisericeşti culturale cu statele vecine. În acest context se înscriu legăturile Ţării Moldovei cu diverse centre din Regatul Polon, în special cu Frăţia Ortodoxă din Lvov, Rusia Moscovită, precum și mănăstirele athonite.
Eforturi de a proteja comunitatea ortodoxă din Lvov au fost depuse şi până la sfârșitul sec. XVI. S-au evidenţiat mai ales Elena şi Petru Rareş, care, pe când se aflau în pribegie, au susţinut comunitatea ruteană, pe lângă regele Sigismund I al RegatuluiPolon , înființând în 1539 Episcopia Ortodoxă de la Lvov – cu un episcop rutean, Macarie Tuezarpski – a doua episcopie după cea de la Halici, cunoscută încă din 1370. Regele polon îşi motiva decizia prin dorinţa de a întrerupe legăturile între rutenii ortodocşi şi ortodoxia din Moldova, pentru ca „preoţii ortodocşi din Podolia şi Rusia să nu mai fie obligaţi pe viitor să se ducă în Moldova şi în alte ţări străine pentru a fi hirotonisiţi şi pentru treburile lor religioase”.
Menţionăm că politica de protejare a ortodoxiei de peste hotare depindea de un şir de factori, şi anume: religiozitatea domnitorilor, politica lor confesională, programul lor de protejare a ortodoxismului, situaţia economică a ţării.
Primul domn al Moldovei care a stabilit raporturi cu Frăţia Ortodoxă din Lvov a fost Alexandru Lăpuşneanu.
Efortul de sprijinire a ortodoxiei în grele înfruntări ale creştinismului oriental, pe de o parte, cu autoritatea otomană, şi, pe de alta, cu Contrareforma şi ofensiva Reformei s-amaterializat, în perioada domniei lui Petru Şchiopu, care a intervenit pe lângăregele Poloniei, Sigismund al III-lea, pentru a nu pune piedici la reconstrucţia bisericii arse şipentru a-i apăra de cei care ar dori să-i împiedice.
Cu rugămintea de a susţine Frăţia Ortodoxă din Lvov s-a adresat, către domnii Moldovei, însuşi Patriarhul Ieremia al Constantinopolului. În noiembrie 1589 înaltul prelat îi cerea lui Petru Şchiopu să dea tot sprijinul Stavropighiei din Lvov. Această rugăminte este repetată în anul următor, ea fiind adresată atât lui Petru Şchiopu, domn al Moldovei, cât şi lui Mihnea alII-lea, domnul Ţării Româneşti. Dar nici unul din ei nu a răspuns la apelul Patriarhului, fiindcă la scurt timp ambii fură siliţi să-şi părăsească tronul. Tot din Adresarea Patriarhuluicătre ajutorul Frăţiei din Lvov, aflată sub jurisdicţia sa, reiese că Ţările Române erau considerate ca singurele apărătoare ale ortodoxismului în regiune.
„Biserica moldovenească” din Lvov cunoaşte o a doua viaţă în timpul domnieiMovileştilor. Urcându-se pe tron, Movileştii doreau să pună începutul unei noi dinastii domneşti, precum a fost cea a Muşatinilor. De aceea, ei încercau să demonstreze prin acţiunile lor că sunt demni de predecesorii săi. Drept argument poate servi obţinerea promisiunii regelui Sigismund alPoloniei potrivit căreia domnia Moldovei este acordată pe viaţă Movileştilor . Iar prin tratatul turco-polon din 23 iulie/4 august 1598 Ieremia Movilă a obţinut de lasultan confirmarea domniei ereditare: ,,el să fie voievodul vilaietului Moldovei în tot timpul vieţii sale şi voievodatul său să nu fie dat altcuiva, iar când va muri să fie acordat fiului său”.
După urcarea pe tron a lui Ieremia Vodă sunt reluate ajutoarele către Frăţia Ortodoxă din Lvov. Pe parcursul domniei, Ieremia Movilă a acordat mai multe ajutoare materialeacesteia.
După moartea lui Ieremia Movilă , continuatori ai operei sale au fost urmaşii săi: Simion Movilă, fiul lui Ieremia – Constantin Movilă. Un aport substanţial la continuarea construcţiei 1-a adus Elisabeta, văduva lui Ieremia Movilă.
La un an după obţinerea tronului, Radu Mihnea, în mai 1617, trimite 100 de zloţi pentruzidirea acestei biserici.
Frăţia Ortodoxă din Lvov n-a putut primi ajutorul cuvenit pentru terminarea construcţiei bisericii până la urcarea în scaun a lui Miron Barnovschi-Movilă , care reia tradiţia ajutorării ortodocşilor din Lvov. Miron Costin slăveşte truda domnului Miron Barnovschi scriind: „Mănăstiri şi biserici, câte au facutu, aşa în scurtă vreme, nici unul domn n-au făcut... Şi au istovit şi biserica acea mare în Lvov, în târgul unde este chipul lui scris”. Abia urcat pe tron, el se grăbeşte să scrie ortodocşilor din Lvov că „după pilda înaintaşilor noştri din neamul nostru, Ieremia şi Simion Movilă, o va lua sub protecţia lui. La cererea Domnului Stavropighia trimite la Iaşi pe solul ei Luchian Vasilevici, ca să ia înţelegere cu dânsul. Dar din lipsa banilor, le oferă venitul ce urma să obţină din vânzarea silitrei la Sniatyn. Din banii proveniţi de pe urma acestei vânzări, să le plătească lucrătorilor bisericii”.
Ne aflăm tocmai în preajma negocierilor de pace dintre Polonia şi Turcia, realizată prinmijlocirea lui Barnovski, care se găsea în vara acestui an la Celakov. Abia la 15 octombrie se întoarce iarăşi în scaunul Ţării.
Cu toate că era sărăcită nu numai din cauza exploatării interne, ci şi din pricina multor prădăciuni tătăreşti, Barnovski caută să-i ajute pe lioveni, oferindu-le un sprijin în natură. În acest scop, le scria să trimită un om a lor în Moldova. În mai 1627, Frăţia trimite la Iaşi pe Luchian Vasilevici, care a ridicat de la Moghilău, ducând cu el la Lvov, 11 butoaie, conţinând 325 de pietre şi 9 funţi de silitră. Din vânzarea silitrei, suma încasată pentru biserică a fost de 4.736,12 zloţi.
Exact după un an, domnul trimite la Lvov, prin evreul Solomon, suma de 2000 de zloţi. Miron Barnovski înţelege să continue, în această privinţă, tradiţia Movileştilor. El a hotărât, ca şi înaintaşii săi, să ajute biserica, până la terminare. De aceea, în martie 1629, domnul Moldovei trimite Frăţiei din Lvov, prin Teodor Cămăraşul, 300 de zloţi. Tot în acea vreme, un oarecare „văr Dimitrie” a adus, şi el, pentru biserica stavropighiei 150 de taleri aur, adică 300 de zloţi. Însă evenimentele politice erau deocamdată nefavorabile. Turcii cereau bani şi domnulmoldovean n-avea de unde să le dea, fiindcă vistieria ţării era goală. Barnovski a fost acuzat deînţelegere cu polonii şi la începutul lui iulie 1629 a fost mazilit.
În registrul de socoteli ale Frăţiei se menţionează cu indignare scoaterea din scaun a Domnului protector de către „necredinciosul Ţar turcesc” şi prin răutatea şi viclenia unor greci şi lăcomia lor nesăturată şi diabolică, întocmai ca a Busurmanilor. Din cauza lor „binefăcătorul bisericii noastre” a fost nevoit să plece din Moldova la Ustia, în anul 1629, luna iulie”. Frăţia din Lvov, aflând probabil că Barnovski se găsea la Hotin, a trimis acolo pe un om de încredere, Ordzeshonschi, pentru a-i solicita un ajutor bănesc. În ziua de 21 iulie, domnul răspunde liovenilor că o hotărât să termine zidirea bisericii cu mijloacele lui băneşti, însă, deocamdată nu-şi va putea ţine făgăduiala, fiindcă „ţara s-a tulburat puţin”.
Într-adevăr, pentru câtva timp, promisiunea domnului a rămas neîmplinită. În anii următoris-au perindat pe tronul Moldovei alţi domnitori, pentru care nu există nici o dovadă că ar fi ajutat, într-un fel sau altul, Frăţia din Lvov. Miron Barnovski, refugiat la Ustie, împreună cumama lui Elisabeta, – unde cumpărase moşiile lui Ieremia Movilă de la fiicele acestuia, Ana şiMaria – continuă totuşi să se intereseze de mersul lucrărilor de la Lvov. Astfel, la 16 ianuarie 1630, fostul domn al Moldovei, a mai trimis la Lvov 10 bucăţi de argint prin solul său de încredere Teodor Cămăraşu. La începutul anului 1631, biserica fiind terminată, a avutloc slujba de sfinţire, de către viitorul mitropolit al Moldovei, Varlaam, asistat de episcopulLvovului, Eremia Tisarovski, care s-a desfăşurat după un ceremonial pompos, ca o afirmare a ortodoxiei în faţa propagandei catolicismului şi protestantismului. Membrii Frăţiei îi considerau drept ctitori ai bisericii pe Regele Poloniei Sigismund III, Ţarul Feodor Ivanovici, domnii Moldovei, fraţii Ieremia şi Simion Movilă, Miron Barnovschi-Movilă fiind sărbătorit ca „săvârşitor al bisericii”.
De asemenea, Miron Barnovschi a avut raporturi și cu viitorul Mitropolit al Kievului, PetruMovilă, și Rusia.
Astfel, la un an după instalarea sa ca arhimandrit-stareţ la Lavra Pecerska de lângă Kiev, la sfârşitul lui 1628, Petru Movilă a primit solia lui Miron Barnovschi, domnul Moldovei, în drum spre ţarul Moscovei, în frunte cu arhimandritul Varlaam, medelnicerul Pavel -Ştefan Ursache şi alţii, dându-i şi o scrisoare de întărire. Solia a fost primită de ţar, la 8 martie 1629. Solia trebuia să achiziționeze icoane rusești pentru mănăstirea Dragomirna, ce se construia lângă Suceava, pentru Biserica Sf.Treime de pe lângă mănăstire, și, de asemenea, pentru bisericile Adormirea Maicii Domnului și Sf. Gheorghe din Iași. Dorința domnilor de a împodobi
bisericile Moldovenești cu icoane rusești nu era întâmplătoare. Arta meșterilor – pictori de icoane rusești era recunoscută peste granițile Rusiei, inclusiv și Țările Române. În mesajul cătrețarul Mihail Feodorovici, Miron Barnovschi scria ,,...am văzut cum credința ortodoxă peste tot este împodobită cu icoane minunate din împărăția ta și că tu dai ajutor și apărare tutoror bisericilor lui Dumnezeu. Tot pentru aceasta am râvnit și am trimis la împărăția ta iubită de Dumnezeu, ca să ne trimiți icoane cinstite și frumoase; îndeplinește-ne, dară, râvna și dorința...”.
Varlaam a obținut majoritatea icoanelor necesare pentru împodobirea noilor bisericimoldovenești. Dar câteva au fost comandate meșterilor moscoviți. Printre ele, erau două icoane, una înfățișându-i pe Sf. Mucenici Gheorghe și Ioan cel Nou, cealaltă, pe Sf. Mucenici Procopieși Miercurie, la executarea cărora au apărut câteva greutăți. După cât se pare, aceste greutăți sedatorau faptului că în Rusia erau mai puțin cunoscuți anumiți sfinți foarte venerați în Moldova,cum ar fi, de exemplu, Ioan cel Nou. Despre acest lucru ne vorbește faptul că, în februarie 1636, Vasile vodă Lupu i-a cerut țarului rus să-i trimită, prin solii moldoveni, icoanele comandate deMiron Barnovschi. Mihail Fiodorovici i-a refuzat, pretextând că ,,nu sunt lucrate cum trebuie...”.
Devenind mitropolit al Sucevei, Varlaam, fostul sol al lui Miron Barnovschi, a trimis în 1636 la Moscova prin omul său, Paladie Ponovit, descrierea vieții Sf. Ioan cel Nou și o icoană a acestuia. Astfel, considera, probabil să ajute pictorilor ruși la zugrăvirea subiectelor legate de cultul protectorului Moldovei. Este foarte posibil că această inițiativă a contribuit la terminareaicoanelor pentru bisericile moldovenești. În mesajul din 29 decembrie 1636, Vasile Lupu îimulțumea țarului Mihail Fiodorovici pentru icoanele pictate de zugravi ruși.
În atenția domnitorului s-au aflat și mănăstirile athonite. Sfântul Munte devine în această perioadă un simbol care reprezenta unitatea ortodoxiei. Pe măsură ce Muntele Athos câștigă în autonomie şi, mai ales după căderea Constantinopolului, este important ca simbol al libertăţii de credinţă ortodoxă şi de menţinere a tradiţiei bizantine. Este perioada când principii care nu erauîncadraţi în administraţia otomană, sprijină foarte mult reconstrucţia la Sfântul Munte.
După unele date, primul dintre domnitorii Ţării Moldovei care a stabilit legături cu Mănăstirile athonite a fost Alexandru cel Bun, care, printr-o carte domnească de la 26 mai 1442, se obligă să vină cu ajutoare şi daruri anuale în folosul Mănăstirii Zograf .
Pe parcursul sec. XV – prima treime a sec. XVII, domnitorii Ţării Moldovei au continuat aproape permanent să acorde sprijin material mănăstirii athonite. Sunt atestate, documentar, ajutoare din partea domnitorilor moldoveni: Ştefan cel Mare şi Sfânt, Petru Rareş, Alexandru Lăpuşneanu, Petru Şchiopu, Movilestilor etc.
În timpul domniei sale a fost închinată la Zograf mănăstirea din Vaslui, ctitoria lui Ştefan cel Mare cu hramul Sfântul Gheorghe. Această mănăstire a fost numită în documentele de mai târziu Zograf, după mănăstirea la care a fost închinată. La 30 iulie acest domnitor a închinat mănăstirea Adormirea sau Precista de lângă Vaslui, aceleiaşi mănăstiri Zograf unde a fost închinată mănăstirea precedentă. Este cunoscută copia unei circulare din 2 iunie 1648 de la Patriarhul din Constantinopol Ioanachie, pentru drepturile acordate metocului Sfântul Nicolae de la Ismail, ce ţinea de mănăstirea athonită Caracalu. Prin sigilionul din 2 iunie 1648 Patriarhul Ioanchie a ridicat această mănăstire la rangul de stavropighie.
Astfel, din cele expuse putem sublinia că domnia lui Miron Barnovschi-Movilă s-a desfășurat într-o perioadă complicată din istoria Ţării Moldovei, atât pe plan politic, cât şi religios.
O importanţă aparte pentru domnitor, în această perioadă, o au relaţiile bisericeşti culturale cu statele vecine. În acest context se înscriu legăturile Ţării Moldovei cu diverse centre ortodoxe din Regatul Polon, în special cu Frăţia Ortodoxă din Lvov, Rusia Moscovită, precum șimănăstirele athonite.
Prin urmare, aceste legături s-au materializat prin: subvenționarea și finisarea construcțieiBisericii Adormirea Maicii Domnului din Lvov; încercarea de procurare a icoanelor din Rusia,necesare unor biserici din țară; subvenționarea și închinarea unor mănăstiri moldovenești,mănăstirilor athonite.
