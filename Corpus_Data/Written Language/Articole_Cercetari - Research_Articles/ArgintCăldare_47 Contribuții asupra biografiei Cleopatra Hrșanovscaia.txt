
În anul 2016, prima femeie compozitor din Basarabia, Cleopatra Hrşanovskaia avea să împlinească 155de ani de la naștere. Evenimentul însă, a trecut neobsevat pe fonul știrilor de alt gen din cotidianul social-politic din Republica Moldova. Am ajuns să se aprecieze alte priorități și valori, cu riscul de a elimina dincircuitul valorilor istorice nume şi opera, fără de care patrimoniul nostru cultural, ca și cel universal, s-arvedea sărăcit. Analiza biografiei acestei basarabence talentate ne-a fost interesantă din mai multe perspective: Cleopatra Hrşanovskaia ca subiect istoriografic, dilemele istoriografice privind personalitatea protagonisteiacestui studiu și referințele biografice: între obiectivitate și ficțiune.
Despre fenomenul Cleopatrei Hrşanovskaia, în toate timpurile s-a scris infim de puțin. Analizadiverselor surse istorice demonstrează că, în calitate de subiect istoriografic, această personalitate rămâne insuficient studiată. În perioada interbelică, numele ei a fost amintit de cercetătorii Gh. Bezviconi și Nițulescu Petre. Ar fi putut fi uitată cu totul în anii postbelici, dar Istoria, nu o singură dată, a demonstrat omenirii că, în timp, interesele culturale se dovedesc mai durabile decît cele politice. Înfelul acesta, la sf. anilor 80 și în anii 90 ai sec. XX-lea, printr-o binecuvântată economie a valorilor, numele aieșit, cu mult-puținul său, la suprafață, dovedind că „în spirit, nici un destin nu se poate pierde; se poate amâna, până când istoria se mai cumințește și oamenii recapătă desprinderea respectului”. Pe parcursulultimilor douăzeci de ani, notițe cu caracter biografic despre C. Hrşanovskaia au apărut doar în câteva surseenciclopedice, semnate de cercetătorul S. Buzilă, dar și într-un dicționar semnat de autorii Gheorghe Bobînă şi Lidia Troianowski și într-un articol scris de Serghei Pojar etc.
Numele Cleopatrei Hrşanovskaia rămâne o enigmă chiar și pentu cecetători din domeniul muziciinaționale, care, spre exemplu, nu cunosc faptul că sub numele de „compozitorul basarabean Hrşanovskii” se ascunde nu un „EL” (cum indică unele surse) ci o „Ea”, adică o intelectuală talentată din Basarabia.
Alții, pentru a-i idealiza imaginea, sau poate, pentru a atrage atenția cititorilor asupra personalității acestei neobișnuite prezențe feminine în lumea muzicii autohtone, la hotar de secol XIX, o compară pe C.
Hrșanovsckaia cu una dintre cele mai impresionante femei din istoria antică, Cleopatra a VII-a din dinastia Ptolemeilor.
Puținele fotografii de epocă în care i s-a păstrat chipul, demonstează însă, că Cleopatra Hrșanovskaianu era înzestrată cu frumusețe fizică deosebită. De fapt, nu era frumoasă nici pentru standardele de frumusețe specifice epocii sale. 
Ceea ce le unea cu adevărat consta în faptul că Cl. Hrșanovskaia, ca și misterioasa Regină a Egiptului,care era o femeie placută, dar nu și o mare frumusețe1, a fost mai degrabă o fire carismatică şi o adevărată luptătoare...
O altă situație confuză legată de chipul Cleopatrei Hrșanovskaia s-a întîmplat la 17 decembrie 2011, când, cu ocazia aniversării a 150 de ani de la nașterea primei femei-compozitoare din Basarabia, PoștaMoldovei a emis o marcă dedicată acesteia.
Această inițiativă, în fond nobilă, este însă umbrită de faptul că chipul de pe timbru apaține nu Cleopatrei, ci surorii sale – Mariei Hrșanovskaia și ea un recunoscut pedagog basarabean...
Încercînd să găsim de unde se trag rădăcinile acestei confuzii, am apelat la o evaluare a istoriografiei existente ce ar fi conținut informații despre protagonista acestui studiu. Investigația întreprinsă ne-a convinscă edițiile enciclopedice publicate în orașul Chișinău, cu date biografice ale Cl. Hrșanovskaia (pezentate deautorul S. Buzilă) sunt însoțite iarăși de chipul Mariei Hrșanovskaia la o vârstă înaintată.
Convingerea că chipul de pe timbru aparține Mariei, și nu Cleopatrei Hrșanovskaia, ne-o întărește reevaluarea conținutului unui articol din anii interbelici „Femeia Basarabeană”, semnat de cercetătorulbasarabean Gh. Bezviconi care, pe lângă câteva date biografice, a plasat și chipul celor două surori deosebite alături.
Toate aceste inexactități și neclarități legate de numele C. Hrșanovsckaia, cu voie sau fără de voie produse, sunt totodată însă, atât de caracteristice pentru destinul acestei personalități enigmatice, a cărei viațăși creație a fost și rămân încă pline de multe semne de întrebare, de întâmplări ciudate, incerte, situate intr-un trecut, uneori și el incert.
Despre viața și activitatea Cl. Hrșanovskaia se cunoaște încă destul de puțin. S-a născut în anul 1861 înfamilia lui Iacob Hrșanovskii. Numele de familie Hrşanovskii (Hrshanovskiiy) ne indică că ar proveni dintr-o familie de origine poloneză, majoritatea repezentanților familiilor Hrşanovskii făcând parte din șleahtapoloneză, ce puteau fi întâlniți atât în Polonia cât și în spațiul Ucrainei, Belorusiei și Rusiei.
Nu se cunoaște când și cum a ajuns această familie în Basarabia dar, se pare, că este una cu mai mulți copii, toți, înclusiv fiicele, obținând studii, ceea ce indică asupra unei bune situații materiale. Primele informații despre un reprezentant al acestei familii le întâlnim în Anuarul „Adres Calendarul Basarabiei” din anul 1875, unde este amintit cel mai mare frate al Cleopatrei – A.F. Hrșanovskii, pe atunci angajat, dartotodată încă student la Universitatea Novorossiysk din Odesa. Andrei Filimonovici Hrșanovskii era secretar gubenial și locuia în orașul Chișinău, deținând o casă proprie pe strada Sinadinov. Începând cu sfârșitul anilor șaptezeci ai sec. XIX-lea, acesta activa în calitate de avocat în Judecătoria Regională din Chișinău și în judecatoria Comercială Basarabeană. Soră sa Maria, a absolvit cursurileLiceului nr.1 de fete din orașul Chișinău, alegând să activeze pe tărâm pedagogic și devenind cu timpul otalentată învățătoare.
La sf. sec. al XIX-lea – înc. sec. XX, în Calendarele anuale ale Basarabiei putea fi întâlnită o scurtăinformație și despre un alt reprezentant al acestei familii – Peotr Filimonovici Hrșanovskii, ajuns consilier titular, medic de zemstvă, iar în anul 1903, îl găsim activând în calitate de membru al Upravei Zemstvei dinOrhei și responsabil de satul Sărăteni.
În surse ne mai putem ciocni și de numele unui ofițer – Hrșanovskii Iacov Filimonovici, locotenentcolonel de infanterie, înscris la 01.01.1909 în regimentul bulgar Minskii (în care își făceau slujba mai mulți basarabeni), însă nu am găsit dovezi, că acest I.F.Hrșanovskii, ar fi în legături de rudenie cu CleopatraHrșanovkaia.
De asemenea, nu se știe de unde a deprins Cl. F. Hrșanovkaia pasiunea pentru muzică. Ar fi ținut de educația cultivată în familie, cunoscîndu-se că pianul, în acele timpuri, era un tradițional și indinspensabilinstrument în casa oricărei familii de nobili Totodată deprinderile muzicale nu sunt exclusiv rezultatul unui„noroc genetic” sau educații casnice, dimpotrivă, dobândirea lor se realizează printr-o îndelungată și intensă implicare în diverse experienţe. Ar fi putut prinde dragostea pentru muzică și în timpul școlii, la lecțiile demuzică și cânt, predate la Liceul nr.1 de fete din Chișinău inițial, posibil de însăși Liubovi A. Beliugova2.
Obținerea studiilor medii i-a permis, între anii 1882-1886, să continuie studiile muzicale deja laConservatorul din Moscova, în clasa de canto, la una dintre cele mai apeciate profesoare și căntărețe acelui timp – Natalia Irețkaia, care a fost, în diveși ani, profesoară și pentru alte talentate basarabence ca: Valentina Cuza, Evghenia Lucezarskaia, Lidia Lipkovskaia etc.
Studiile obținute însă, inițial nu au fost în stare să-i ofere tinerei absolvente condiții necesare pentu a seafirma doar în muzică. În acea vreme, într-o societate ce păstra mentalitatea și tradițiile patriarhale, nici educația formală, nici cea informală nu ofereau femeii aceleași șanse de dezvoltare și autoafirmareprofesională precum bărbaților. Lipsa unui sprijin din partea unui eventual mecenat, sau a unui soț influent,care să-i consolideze statutul social, alături de asigurarea independenței existenței sale, îi îngreuna existențași realizarea marelor sale vise profesionale.
După câțiva ani de căutări și încercări de a-și face un nume în mediul muzical, revine în Chișinău șiactivează între anii 1890 – 1897 în fosta sa Alma Mater, la Liceul nr.1 de fete a Zemstvei din Basarabia, dejaîn calitate de învățătoarede muzică și cînt.
Paralel cu activitatea pedagogică, Cleopatra continuă să-și perfecționeze și dezvolte abilitățile vocale și muzicale, ieșind în scenă cu diverse ocazii mondene, organizate în acei ani în Chișinău, demonstrând pentru început o interpretare excelentă de lied. Muzica pentru Cleopatra, pe parcus, devine un modus vivendi, o respirație prin care, și datorită careia, trăia. Profitând de vacanțe, încerca orice ocazie de a se promova în lumea muzicii. În cadrul ANRM, se păstrează una dintre acele cereri adresate președintelui Consiliului Profesoral al Liceului nr.1 de fete al Zemstvei din Basarabia prin care C. Hrșanovkaia, ruga să i se permită să călătorească din luna mai până în luna septembrie (1896) în diverse locuri ale Imperiului Rus. 
Presupunem că aceste călătorii sau deplasări, camuflau, de fapt, niște turnee muzicale prin diverse orașe interne ale Imperiului Rus. Eminenta instrumentistă a abordat pe parcurs și compoziția, scriind diversepiese muzicale. Iată din ce cauză, cu timpul, concertele susținute de ea devin populare printe amatorii demuzică, iar melodiile ei încep a fi recunoscute din prima, de melomanii acelui timp. Plină de dorința deafirmare pe marele scene, dar fiind o fire prea delicată, a cărei modestie a ţinut-o în umbră cu tot nemărginitul său talent, se părea că Cleopatra s-a născut într-un timp nepotrivit, la locul nepotrivit, pentru a da din aripi înforța deplină. Dar cu toate că natura a fost mai puțin darnică în ceea ce pivește aspectul fizic, Cl. F. Hrșanovkaia, pe scenă, demonstra nu doar talent, ci și eleganţă, stil, bun gust și clasă.
Meritul artistic, originalitatea, ca şi încercările, pe alocuri îndrăznețe ale Cl. Hrșanovkaia, au fost la unmoment dat observate de compozitorul Vladimir Rebicov. În anul 1899, V. Rebicov era preocupat dedeschiderea secției Societății Muzicale Ruse, fondate de acesta, în locul societății „Garmonia”, în Chișinău, și avea nevoie de artiști puternici. În același an, din luna septembrie, Cleopatra acceptă invitația lui V.Rebicov, de a preda vocalul în clasele muzicale. În anul 1900 pe lângă această Societate, este deschisă și oșcoală muzicală, și în scurt timp, Cleopatra începe să concerteze împreună cu elevii săi, concertele sale devenind memorabile, oferind publicului interpretări de romanțe ale autorilor contempoani ruși: Glinca,Dargomîjskii, Ceaikovskii etc. Periodic prezenta publicului local și propriile melodii scrise pe versurile lui Pușkin, Tiutcev ș.a.
În scurt timp însă, activitatea Societății Muzicale Ruse începe a fi blocată de multe impedimente createartificial de un grup de persoane care doreau să pofite pe seama acestei instituții, din care motiv, rând pe rând,din școala muzicală pleacă cei mai buni pedagogi, inclusiv V. Rebricov.
În asemenea situație complicată, Cleopatra i-a decizia să nu mai depindă de nimeni și să deschidă oproprie școală muzicală, lucru care îi reușeșește în anul 1902, devenind profesoară și fondatoare a unei instituții particulare de muzică pe care o numește „Clasa cântului individual” din Chișinău, care va deveni una dintre primele școli muzicale particulare din Basarabia. Peste doi ani, școala muzicală, pe care CleopatraHrșanovskaia a înființat-o, își schimbă sediul. Așa, în 1904, după decesul nobilei Mariei I. Abramova,directoarea unei școli primare-grădinițe (fondată în 1880, pe strada Leovskaia colț cu strada Seminarskaia), instituția va trece sub conducerea surorilor Hrșanovskie Maria și Cleopatra.
Elevii studiau aici atât bazele artei instrumentale, notele muzicale, vocalul, dar și arta tehnologică, dezvoltând elevilor săi deprinderi de viață. Către anul 1914 și copii din grădinița de pe lângă această școală studiau vioara, violoncelul, pianul, formând, pe parcurs, un ansamblu închegat, bucurând mentorii săi prinrezultate frumoase și de pespectivă. Scopul Cleopatrei era să-i unească pe toți învățăceii săi într-o capelă șicare transmitea un mesaj clar că diversitatea poate crea o unitate doar prin cultură şi armonie. Educând micitalente, școala își consolida imaginea prin obținerea locurilor și victoriilor în urma participării la diverse expoziții și concerte unde participau .
Oamenii talentați cu adevarat sunt talentati în mai multe domenii. Cu anii, C. Hrșanovskaia devine unul dintre cei mai buni specialiști în domeniul pedagogiei muzicale, expert al artei interpretative şi aldidacticii muzicale din Basarabia. Activitatea Școlii Hrșanovski a fost susținută de epitroapele Ecaterina P.Demi și Elena A. Cristi.
În unul dintre numerele ziarului „Бессарабская жизнь” din anul 1916, Cleopatra Hrșanovskaia s-aîmpărtășit cu ideile, rezultatele, planurile și cu specificul programei educaționale a școlii și grădiniței de copiipe care le conducea împreună cu soră sa Maria. Așa Cleopatra a ținut să remarce faptul că predarea în paralela artei tehnologice și a muzicii aduc rezultate fumoase, ceea ce a permis școlii să-și expună lucrările celor maicreativi elevi la Expoziția Basarabeană de vară. În planurile de perspectivă a Cleopatrei era fomarea uneiorchestre de copii și deschiderea unei clase suplimentare în schimbul doi, unde toți doritorii, pe lângăeducația muzicală, puteau să învețe și munca manuală .
După 1918, școala primară și grădinița de copii conduse de surorile Hrșanovski au continuat săactiveze, ca instituții pentru minoritari. Special pentru activitățile copiilor, Cleopatra, în rolul său de conducător artistic, le compunea mici opere-basme. Periodic școala sa organiza serate musicale unde erau intepretate compoziții și piese muzicale contemporane din clasica rusă, inclusiv diverse melodii pe vesurileclasicilor români Alexandri, Eminescu etc, romanțe și melodii compuse de directoarea școlii, Cleopatra Hrșanovskaia.
Pe parcusul celor 37 de ani de activitate a școlii musicale particulare, au primit educație muzicală zecide copii basarabeni de diverse naționalități, unii dintre discipolii Cleopatrei continuîndu-și studiile muzicaleîn consevatoriile euopene, unii devenind ulterior nume sonore în domeniul artei musicale, atât la nivel local,
cât și internațional, printre care: Iosif Binder, Ana Wexler, Ida Corafeld, Maxim Căușu și Elena Măcărescu-Șeidenvald etc.
Către sfîrșitul vieții, ca recunoaștere a talentului sau nemărginit, Cleopatra Hrșanovskaia a devenitmembră a Societății Compozitorilor Români, repezentată în acea epocă de valoroase personalități a timpuluiși condusă de renumitul Jeorge Enescu.
În anul 1930, la 10 decembrie se stinge din viață cel mai apropiat om, sora Maria, în vârstă de 71 de ani, fiind înmormânată în umătoarea zi la 11 decembrie în orașul Chișinău. Aceasta va repezenta una dintrecele mai mai mari lovituri pentru Cleopatra, care, în lipsa propriei familii, a fost deosebit de atașată de sora samai mare...
Ultima operă scrisă de Cleopatra a fost tot una pentru copii, „Greierul și furnica” (în baza fabulei lui I.A. Krîlov), opera fiind dedicată A.S.R.Marelui Voievod Mihai.
În anul când Cleopatra Hrșanovskaia a împlinit 75 de ani, comunitatea muzicală din Chișinău, a organizat un concert festiv special, evenimentul fiind reflectat în presa timpului.
Cleopatra Hrșanovskaia se stinge din viață la 15 martie 1939, în orașul Chișinău, lăsând posterității mai multe mape cu note de muzică pentru copii, romanțe, lieduri, muzică pentru scenă etc. După moartea compozitoarei, întreaga sa arhivă ce includea și multe recomandări metodice pentru predarea tinerilor vocaliști, a fost transferată la Conservatorul Unirea, ce se afla în anii interbelici pe locul fostei Societăți Muzicale Ruse. La începutul celui de-al Doilea Război Mondial, arhiva cu romanțele, liedurile, muzica scrise de Cl. Hașnovskaia pentru copii și pentru scenă, s-a pierdut în timpul bombardamentului din 15 iulie din1941, de la care a avut de suferit și o parte a clădirii Conservatorului.
O serie de romanțe semnate de Cleopatra Hrșanovskaia s-au aflat, un timp, în colecția actriței și solistei Sidi Birchental-Sidi-Tal. Aceasta, le-ar fi primit în anul 1940 de la compozitorul Abraham Beigler, în timpul uneia dintre turneele sale prin Basarabia. Straniu însă, este faptul că toate aceste romanțe ale Cl. Hrșanovskaia, au dispărut din apartamentul artistei Sidi Birchental-Sidi-Tal din Cernăuți, în circumstanțesuspecte, la moartea acesteia în anul 1983.
Indiscutabil, Cleopatra Hrșanovskaia poate fi apreciată ca fiind o personalitate complexă: o învățătoare deosebită și totodată un compozitor pur și simplu, care, în pofida circumstanțelor, a mers înainte și și-a privitzâmbind destinul în ochi. Muziciană cu totul specială și interpretă talentată şi dotată cu o remarcabilăspontaneitate creatoare, Cleopatra Hrșanovskaia rămâne în istoria muzicii autohtne drept prima femeiecompozitor din Basarabia, care a reuşit să abordeze cu succes diverse genuri musicale, să transformeenergia si talentul într-un produs inedit, inspirat de conceptele perioadei Belle Epoke și al modernismului intebelic.
Totodată, împreună cu sora sa Maria Hrșanovskaia (1859-1930), prin intermediul Școlii particulară de muzică „Clasa cântului individual” a contribuit la dezvoltarea culturii muzicale în Moldova.
În consecință, istoria vieții Cleopatrei Hrșanovskaia demonstrează că destinul nu este doar un punct virtual, undeva, înt-un trecut, sau viitor îndepărtat, incert si greu de inteles. Destinul este pregatit pentru întâlnire. Destinul e cel care-ți dictează cursul vieții, iar bucuriile și necazurile merg braț la braț în direcțiacroită pentru fiecare.
Istoria Cleopatrei Hrșanovskaia merită o mai mare atenție din partea cercetătorilor contemporani, investigaţii şi cercetări minuţioase, evitând oricare superficialitate în abordare, completând, în măsura posibilităţilor, golurile care persistă în diverse surse de cercetare. Merită o reevaluare a locului şi a importanţei reale a C. Hrșanovskaia, a cărui nume, uneori a fost omis pe nedrept, deşi a fost inclus în unele ediţii enciclopedice, iar creaţia n-a fost propagată sau mediatizată în modul cuvenit pe parcursul secolului alXX-lea.
