
În creaţia scriitorului argentinian Jorge Luis Borges un loc aparte îl ocupă tema timpului, care se prezintă sub variate forme temporale: timpul linear, timpul ciclic, timpul labirintic, timpul absolut etc., acestea pot fi regăsite în aşa povestiri, precum Istoria eternităţii, Scrierile luiDumnezeu, Grădina potecilor ce se bifurcă, Biografia lui Tadeo Isidoro Cruz, Nemuritorul, Tema trădătorului şi eroului, Aleph etc. Printre operele sale care abordează tema timpului circular se numără Istoria eternităţii, Doctrina ciclurilor, Noaptea ciclică, Noua renegare a timpului etc.
Ruinurile circulare. Povestirea Ruinurile circulare, care relatează experimentele unui mag,focalizează mai multe motive precum golemul, procesul creator, printre acestea un loc aparte îl ocupă Eterna Reîntoarcere. În continuare vom examina manifestările timpului circular în povestireaRuinurile circulare, care pentru prima dată vede lumina tiparului în 1940 în revista literară argentiniană Sur.
Un om cenuşiu, măcinat de arsurile leprei, ajuns la ţărmul unei insule, urcă spre incinta unui antic templu circular, stăpânit fie de statuia unui tigru, fie de cea a unui cal de piatră. După un somn sub pedestalul cenuşiu descoperă fără prea multă uimire că rănile se cicatrizaseră. Venise la acest templu pentru a-şi realiza scopul existenţei sale, care deşi părea supranatural, totuşi nu era imposibil. Vroia să creeze o fiinţă umană în timpul somnului, pe care apoi s-o transfere în realitate. Iniţial, visele erau haotice, apoi obţin o structură dialectică: magul se visă că era în centrul aceluiaşi amfiteatru circular înconjurat de elevi cărora le dădea lecţii de anatomie, cosmogonie şi magie. Atât în timpul visului cât şi în cel al veghei, maistrul era captat de conversaţiile didactice cu fantasmele sale. Dezamăgit de pasivitatea acestora, dizolvă acea şcoală iluzorie, lăsând doar un singur elev, care, de altfel, după câteva lecţii a reuşit să-l surprindă prin capacităţile sale. Însă, după o perioadă de insomnie, conştientizeză că încercarea sa a eşuat şi decide să recurgă la alte metode de lucru. Îşi reface forţele eliberându-se de fantomele delirului, aşteaptă favorurile lunii pline şi practică ritualul purificării prin apă, invocă zeii şi rosteşte o mantră. Adoarme şi în curând visează o inimă, care pulsează în penumbra unui corp uman indefinit. După patrusprezece zile, satisfăcut de rezultatele probei sale creatoare, purcede la închipuirea celorlalte organe. Aproape la un an izbuteşte să viseze un om în integritatea sa, doar că acesta nu se încorpora: flăcăul visat nu vorbea, nici deschidea ochii, doar îl vedea dormind. În disperare, magul înduplecă pe zeul Focului, căruia, altădată, i se aduceau sacrificii în acest templu, să-i de-a viaţă creaturii sale şi acesta consimte. După practicarea unor rituri în templul vecin din preajma apei, se împlineşte marea minune: fantasma se trezeşte. Magul a început educaţia fiului, care a durat vreo doi ani, i-a destăinuit legile universului şi cultul zeului Focului. Părea a fi aievea, chiar l-a şi sărutat, apoi, după ce i-a şters memoria anilor de ucenicie,pentru a nu şti că era o fantasmă, l-a trimis la celălalt templu. Câţiva ani după aceea, doi vâslaşi i-au povestit despre un mag din templul vecin, care ştia să calce pe foc fără să se ardă. Doar visătorul şi Focul ştiu că fiul său este o creaţie visată şi nu o fiinţă reală. La un moment dat l-a cuprins neliniştea că fiind iniţiat în tainele Focului ar putea să descopere condiţia sa şi să înţeleagă că nu este decât un simulacru. Ar fi vrut să-l protejeze de acest sentiment al umilinţei profunde, provocată de conştientizarea condiţiei de a fi doar proiecţia unui vis uman. După cum istoria templului periodic trece printr-un exorcism al purificării, a sosit timpul unui nou val a epurării prin foc. Pentru o clipă, magul a dorit să se refugieze în apă, însă, a acceptat că a venit momentul morţii, care-l va scuti deeforturile sale ezoterice, şi s-a îndreptat către jeratec. Spre marea sa uimire acesta nu-i ardea carnea, ci doar l-a învăluit. Atunci „cu uşurare, cu umilinţă şi cu groază, şi-a dat seama că el, de asemenea, era o aparenţă, pe care altcineva o visase.” Timpului circular. Povestea narată se încadrează în domeniul de interes ştiinţific al neoropsihologiei, având preocupaţie pentru visele lucide. În timpul acestor vise omul exercită control asupra mediului, conştientizează că visează, dar şi regizează întâmplările din cadrul visului.Pe noi însă ne interesează mesajul filosofic şi imaginile artistice sugerate de autor. Unul dintre motivele dominante este cel al Eternei Reîntoarceri sau al timpului circular. În concepţia societăţilor premoderne „asemenea actelor umane propriu-zise, obiectele lumii exterioare nu au valoare intrinsecă autonomă. Obiectele şi faptele sunt nişte receptacole a unor forţedintr-o lume de dincolo, a unui timp repetitiv atât în spaţiul terestru, cât şi în cel cosmic. Eterna Reîntoarcere nu este copierea unui fapt fizic, ci a unui gest arhetipal. Mircea Eliade notează că„Putem observa că ceea ce domină în toate aceste concepţii cosmico-mitologice lunare estereîntoarcerea ciclică a ceea ce a fost mai înainte, „eterna reîntoarcere”, într-un cuvânt. şi aici regăsim motivul repetării gestului arhetipal, proiectat în toate planurile: cosmic, biologic, istoric, uman etc.”.
Timpul eternei reîntoarceri este magia vieţii şi a viului, de aceea credinţa în eterna reîntoarcere presupune credinţa în viitor, în existenţa acestuia: „veşnica reîntoarcere nu priveşte şi nu poate privi decât al treilea timp al seriei. Fapt pentru care e numită textual credinţă a viitorului, credinţă în viitor. Veşnica reîntoarcere nu afectează decât noul, adică ceea ce se produce subcondiţia lipsei şi prin intermediul metamorfozei. Dar ea nu face să se reîntoarcă nici condiţia, nici agentul; dimpotrivă, ea alungă şi pe unul şi pe celălalt, îi reneagă cu toată forţa ei centrifugă. Eaconstituie autonomia produsului, independenţa operei. Este ea însăşi noul, întreaga noutate.”.
Eterna Reîntoarcere poate fi regăsită în natură sub forma anotimpurilor, a succesiunii zi/noapte, eclipselor şi echinoxurilor, a fazelor lunii etc. Concepţia periodicităţilor temporale în univers este adânc amplasată în conştiinţa omului tradiţional.
În povestirea lui Borges, se spune că sanctuarul circular periodic este purificat de flacăra arzătoare a focului. Întâmplarea face ca personajul din naraţiune să asiste la o incendiere consecutivă a amfiteatrului. Circumstanţele sunt variate, însă, funcţia sacrală a focului este constantă. Focul este simbol al regenerării.
Forţele Eternei Reîntoarceri sunt receptate şi la nivelul subconştientului: magul avea
déjà-vu. Era cu senzaţia că ar mai fi trăit asemenea situaţii. De asemenea, magul trăia
Sentimentul experienţa revenirii la visul visat.
Abordând conceptul Eternei Reîntoarceri, se deschide un alt aspect semantic. „...tot ce s-apetrecut ulterior în realitatea concretă nu este decât repetarea a tot ce s-a petrecut prima dată, învârsta de aur, organizată primordial de strămoşii divini”. Societăţile tradiţionale duc nostalgia acelor timpuri a evenimentelor arhetipale şi încearcă prin invocaţii şi ritualuri să readucă din suflul Marelui Timp. Rugăciunile şi actele creatoare fac parte din acele eforturi umane ce facilitează revenirea timpului divin. În nuvela borgesiană, personajul anticipează creaţia sa prin invocarea zeilor şi rostirea mantrelor. Iar procesul de creaţie cunoaşte mai multe etape evolutive.
Experimentul cunoaşte gradaţii: iniţial, în delirul său a imaginat o tagmă de discipoli.Dezamăgit de eşecul său dizolvă fantasmagoria şi trece practica de purificare. În cea de-a doua etapă purcede la constituirea imaginativă a fiului. După practicarea riturilor necesare îl instruieşte, readus la viaţă. Îl învaţă tainele Focului şi ale creaţiei. Mecanismul Eternei Reîntoarceri oferă posibilitatea perfecţionării şi a creării permanente.
Concluzii. Prin povestirea Ruinurile circulare, Borges ilustrează concepţia sa conform căreia timpul circular favorizează personalităţii creatoare şansa de a se perfecţiona, chiar dacă s-ar putea ca nu doar obiectul de lucru să fie fantasmă, ci însăşi creatorul. Borges imaginează timpul eternei reîntoarceri ca un timp al eternei renaşteri. Un ciclu interminabil de distrugeri şi creaţii. Iar existenţaomului, care la rândul său este şi el creat, face parte dintr-un sistem circular continuu.