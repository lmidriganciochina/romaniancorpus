









Unul din aspectele care se impun tot mai mult în contextul reformei curriculare a sistemului de învăţământ din ţara noastră este adecvarea acţiunii didactice la nevoile dezvoltării individuale şi sociale.Atingerea acestui deziderat presupune, printre altele, adoptarea şi consacrarea unor strategii didactice creatoare, care să asigure depăşirea practicilor educative tradiţionaliste, incompatibile cu actualele obiective generale ale educaţiei.
Pregătirea profesională multilaterală a formatorilor este o garanţie a succesului oricărui demers didactic. Competenţa profesională conturată în capacităţi efective de lucru, care dau putere operaţională cunoştinţelor teoretice de specialitate, presupune şi stăpînirea temeinică a metodicii predării disciplinei saumodulului de discipline. Mulți profesori universitari probează cunoştinţe ample de specialitate, dar întîmpină serioase dificultăţi atunci cînd este vorba de adoptarea şi utilizarea unor strategii eficiente de predare-învăţare a conţinuturilor sau se bazează pe experienţa lor zilnică, din care fac singurul reper de acţiune. Confruntîndu-se cu exigenţele unui învăţământ modern, profesorul trebuie să dovedească însă, pe lângă cunoştinţe de specialitate, cunoştinţe de metodica predării acestora, priceperi, deprinderi şi aptitudini ce îi permit să acţioneze cu succes în pregătirea şi educarea studenților.
Pornind de la ideea că fiecare individ este o colecţie unicat de inteligenţe, adică combinate în proporțiiunice, profesorul este în măsură să dea șanse de dezvoltare, să ajute la amplificarea potențialului acestora.Existenţa unor forme diferite şi autonome de inteligenţă, ce conduc la modalităţi diverse de cunoaştere, înţelegere şi de învăţare a preocupat mai mulți specialiști, printre carese regăsește dr. Howard Gardner careaidentificat opt de tipuri de inteligenţă – opt moduri de a fi inteligent: verbală (lingvistică), muzicală, logică(logico-matematică), vizuală (spațială), mișcării (corporal-kinestezică), socială (interpersonală), personală(intrapersonală), naturalistă.
Fiecare om posedă aceste opt tipuri de inteligență încă de la naștere, doar factorii interni și externifavorizează dezvoltarea mai mult sau mai puțin a unora dintre acestea, cu alte cuvinte activitățile intelectuale, socializarea, interacţiunea cu ceilalţi etc., dar şi consecvenţa cu care întreprindem astfel de activităţi facdiferența. „Creierul funcţionează asemenea unui muşchi: cu cît este mai antrenat, cu atît are un tonus mai bun”. Printre cele mai eficiente activităţi pentru creşterea capacităţii intelectuale se numără cele care ne pun la treabă atenţia, creativitatea şi logica: jocul de şah, completarea de integrame, de rebusuri, jocurile de puzzle, jocurile de strategie, dar şi lectura sau învăţarea unei limbi străine.
Cele opt tipuri de inteligență marchează fiecare zi din viața noastră, fără să ne dăm seama, pentru cătoți oamenii le posedă volens-nolens. De aceeaele trebuie să devină evidente, trebuie diagnosticate, dezvoltateși valorificate la maximum. Niciun tip de inteligență nu este mai important decît altul: deși sunt diferite, elesunt egale. Un om poate avea abilități mai dezvoltate într-un anume tip de inteligență, dar asta nu înseamnă că este limitat la un singur tip de inteligență. Ele trebuie dezvoltate și explorate prin diferite moduri șimijloace, fie de propria persoană, fie cu ajutorul altor factori externi.
Învățămîntul superior poate contribui la realizarea obiectivelor care se axează pe valorificareainteligențelor multiple prin anumite strategii adoptate de către subiecții și obiecții actului instructiv, pentru că”este de cea mai mare importanță să recunoaștem și să dezvoltăm toată diversitatea de inteligențe umane și toate combinațiile de inteligențe. Dacă recunoaștem acest lucru, cred că vom avea cel puțin o mai bună șansă de a ne ocupa în mod adecvat de problemele pe care le întîmpinăm în viață”. A dezvolta acesteinteligențe înseamnă a cultiva flexibilitatea, abilitatea de gîndi abstract, originalitatea, fluiditatea expuneriiideilor, capacitatea de a stabili deosebiri și asemănări, disponibilitățile de elaborare, organizare, reodonareetc. Se consideră că, în acest lanț, veriga centrală este flexibilitatea gîndirii, calitate care depinde de modul încare inteligența a fost solicitată și cultivată în direcția rezolvării problemelor prin dezvoltarea inițiativei, independenței, originalității, capacității de investigație.
Ideea de inteligenţă este tot mai mult asociată cu ideea de performanţă, de succes. Or, în zilele noastre,acest lucru ţine poate în mai mare măsură de capacitatea noastră de a ne înţelege propriile trăiri şi propriile nevoi şi, nu în ultimul rînd, pe cele ale celor cu care interacţionăm.
Întrucît se consideră că, în învățămîntul superior, în cadrul disciplinelor filologice pot fi valorificate numai anumite tipuri de inteligențe (lingvistică, intrapersonală, interpersonală), chiar dacă acestea sunt pregnante, prezentăm manifestări prin care putem valorifica la studenți și celelalte tipuri de inteligențe.
Inteligența vizuală/spațială:
- Construiește hărți, scheme, planuri;
- Memorează mai bine, dacă aranjează în schemă;
- Relatează/explică mai clar, dacă se sprijină pe o schemă;
- Lucrează în culori diferite.
Inteligența logică/matematică:
- Memorează regulile și le respectă;
- Efectuează corect analize/sinteze;
- Respectă limitele de întindere;
- Construiește argumentări viabile;
- Urmează anumite algoritme, le modifică, le perfecționează.
Inteligența kinestezică:
- Este expresiv în comunicarea nonverbală;
Inteligența muzicală/ritmică:
- Remarcă imaginile auditive și le interpretează adecvat;
- Este expresiv în comunicarea paraverbală.
Inteligența naturalistă:
- Demonstrează înțelegerea naturii, se interesează de problemele ecologice;Inteligența intrapersonală:
- Își poate exprima propriile sentimente și idei;
- Raportează mesajele la propriul sistem de valori;
- Își argumentează opinia, punctul de vedere;
- Preferă o viziune proprie uneia consacrate;
- Realizează autocunosterea și autoevaluarea.
Inteligența socială/interpersonală:
- Comunică ușor și colaborează în procesul de învățare;
- Își asumă funcția de lider sau prezentator;
- Este empatic;
- Se implică în aplanarea și soluționarea conflictelor;
- Participă activ la evaluarea reciprocă.
Inteligența verbală/lingvistică:
- Are competențe lectorale și comunicative dezvoltate;
- Reproduce fidel și expresiv;
- Are un vocabular bogat și plastic;
- Scrie fără dificultăți, corect (aproape automatizat);
- Îi plac cuvintele noi, le asimilează cu ușurință și le utilizează în alte contexte;
- Îi place să citească, să comunice, să scrie;
- Manifestă interes față de alte limbi.
Așadar, fiecare inteligență are un sistem propriu de simboluri și corespunde unei anumite părți a
creierului, care controlează inteligența respectivă. Aplicarea teoriei inteligențelor multiple presupune o nouăabordare a învățării, în care studenții să se poată exprima prin acea dominantă intelectuală pe care o posedă, valorificînd ceea ce au mai bun în ei, pentru că „nu e suficient să dispui de un potențial creativ de aptitudini,dacă acestea nu sunt orientate strategic, prin motivație și atitudini, către descoperire și generarea noului cuvaloare de originalitate”. Diversitatea procedeelor, tehnicilor, metodelor, strategiilor permitediagnosticarea și dezvoltarea inteligenței dominante, dar și a celorlalte tipuri de inteligență în cadrul disciplinelor filologice: blazonul TIM, acvariu, emisiuni în direct, grila lui Quintilian, GPP, brainstorming, 6 pălării, graficul T, graficul M, argumente pe cartele, floarea de nufăr/lotus, explozia stelară, diagrama Venn,masa rotundă, SINELG, blitz, maratonul de scriere, discuția ghidată, linia valorii, mîna oarbă, cubul, controversa academică etc.