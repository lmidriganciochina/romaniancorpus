


Relativ restrânsă ca volum, poezia lui Emil Loteanu e marcată puternic de spiritul epocii şi are o mare rezonanţă afectivă în anii ′60 - ′70 ai secolului trecut. E o poezie picturală, muzicală, cu un parcurs spectaculos, evoluând de la reveriile tinereţii şi vitalitatea exagerată, agravată de gigantism cosmic, la revelaţia dostoievskiană că frumosul va salva lumea. Există, în opera sa, doi Loteanu, unul e „neoromanticul zgomotos” al „revoluţiei continui” şi altul e poetul cu „ochii arşi de frumuseţe”, excelând în lirica de dragoste. Primul este conformist şi nonconformist, un stilizator al poncifelor realismului socialist, al defunctului „optimism istoric”, al doilea e subversiv, trecând la maturitate printr-o acută criză a unui Pygmalion îndrăgostit de propria creaţie.
Se ştie: adevărata poezie, de la vechii greci până la cea modernă, este viziune, invenţie, imitaţie, experienţă, imaginaţie, emoţie, acţiune, relaţie, simbol etc. Definită din cele mai variate perspective şi după cele mai neaşteptate metode, poezia, pentru Emil Loteanu, este, înainte de toate, o sărbătoare a sufletului şi se iscă „plătind cea mai înaltă danie”. Conceptul de poezie ca sărbătoare a sufletului descinde din teoriile psihanalitice, la modă şi după „cortina de fier” în climatul dogmatic al glaciaţiei neostaliniste. Gaston Bachelard, întemeietorul criticii literare moderne, vorbeşte despre poezie ca o „angajare a sufletului”, o „fenomenologie a sufletului”.
După Loteanu, atât poezia, cât şi cinematografia se află, prin elementele lor intrinseci, într-o legătură absolut organică: „Poezia şi filmul sunt îngemănate în artă prin spirit şi imagine”. Ideea e reluată şi nuanţată în mai multe interviuri şi confesiuni ale maestrului: „Pe mine poezia m-a fascinat, mi-a fost unantrenament ideal pentru film, fiindcă, într-adevăr, în structura ei se conţin multe momente comune: montajul în interiorul frazei, apoi montajul strofelor şi al compoziţiei generale. Sau cât de bine corespunde mişcarea inversă a imaginii filmice cu anastrofa în poezie. Dar rima, ritmul, repetările şi piatra de reper – imagineaartistică? Cum marea Poezie nu există fără simbol şi metaforă, aşa şi adevărata Cinematografie nu există fără acest univers polidimensional, polisemantic, polifuncţional...”. Mai mult: „Metafora este cu mult mai apropiată cinematografiei decât proza... În creaţia mea eu nu pot să trag un hotar exact între poezie şi cinematografie. Indiscutabil, arta cinematografică asimilează multe din domeniul poeziei. Dar şi eaîmbogăţeşte mult poezia” . Generalizând, putem afirma că poezia, în viziunea lui Loteanu, este osinteză a artelor.
În contextul anilor şaizeci, Loteanu este cel care aduce filmul poetic în demersul liric, adică cinematografiază poezia. Pentru a înţelege modul de a fi al lui Loteanu în poezie, sunt, totuşi, poemele emblematice, cu nuclee baladeşti, montate / construite în jurul unor simboluri sau metafore globale. Acestepoeme – cu viziuni dinamizate, cu succesiuni de imagini – par a fi scene de film; cel puţin, relaţiile intertextuale etalează înrudirea lor genetică.
Din mărturisirile maestrului aflăm că, în mai multe cazuri, poezia şi filmul au luat fiinţă din una şi aceeaşi stare sufletească a eului creator. Nu e vorba doar de poemele „Omul cu lăuta”, „Lăutăreasca” sau „Floare-albastră”, de poemele de aşa-zisă notaţie peisagistică, dar chiar şi de naraţiunile versificate din
cărticica de debut. „Filmele mele, spune maestrul, au fost o invitaţie de a trăi în lumea poeziei care salvează”. De altfel, poezia care salvează e un imperativ şi al maximalismului etic, programatic în poezia generaţiei lui Grigore Vieru.
Ca şi romanticii de altă dată, Loteanu crede că inspiraţia este un dat divin şi că poezia e o magie, iarpoetul, un taumaturg: „Există o stare a poeziei şi eu cred în ea. E o stare copleşitoare, dumnezeiască şi vine la tine când vrea, ca dragostea cea mare... Poezia e tulburătoarea mea sărbătoare sufletească... Lumea cuvântului este o magie, pe care e greu s-o părăseşti...”. Poemele „Omul cu lăuta” sau „Lăutăreasca” sunt racordate perfect cu dinamica filmului „Lăutarii” . Cât dramatism, atâta muzică în imprecaţii de genul: „Aolică, aoleu,/ Vai de parastasul meu!/ Ce-o fi peste mine dat/ Că parcă sunt blestemat -/ Blestemat de mic din faşă/ Să am viaţă pătimaşă,/ Să trec târguri şi oraşe,/ Să-mi fie cobza naşă!” .
Figurile evocate sunt, de regulă, un fel de oglinzi magice în care se contemplă narcisiac artistul şi el cu un destin zbuciumat şi dramatic. Destinele simpatetice ale creatorilor de frumos – Ovidiu, Rabelais,Lermontov, Eminescu, Garcia Lorca, Sadoveanu, Barbu Lăutaru sau Mihail Grecu – sunt argumente în reexaminarea propriilor valori morale, obţinând, în poezia lui Loteanu, valori estetice.
Volumul „Sufletul ciocârliilor” şi antologia postumă „Mi-s ochii arşi de frumuseţea ta” pun în evidenţă caracterul autentic al autorului. Traiectul artistic al poeticii lui Loteanu e marcat de deplasarea accentului de pe metaforă pe metonimie, de pe limbajul semnificant pe limbajul semnificat. Poezia din aceste volume pune în ecuaţie două mentalităţi opuse, una reflexivă şi alta tranzitivă, găsind soluţia mijlocului de aur. Mentalitatea reflexivă operează cu metafore şi simboluri, recurge la un limbaj uşor manierat, la o sintaxă mai puţin firească. Poezia tranzitivă, dimpotrivă, îmbină naraţiunea ca expunere cu naraţiunea ca reprezentare, figurile narative ale timpului cu schimbarea de planuri, fixări de cadru, alternări de voci, alte procedee stimulate de cinematograf.
Un poem antologic, realizat în această formulă, e „Albă-ca-Zăpada”, o retrospecţiune înduioşătoare a personajului matur din anii de şcoală, când, îndrăgostit de figura luminoasă a învăţătoarei, îşi notează tainele de copil care visează să se facă mare, un haiduc, s-o urce pe Albă-ca-Zăpada în şa şi s-o ducă departe-departe, să se însoare cu ea. Dar e nemiloasă soarta de şcolar: povestea cu castelul de nisip se încheie penibil, căcicaietul, găsit de tata, nimeri în mâna Albei-ca-Zăpada”:
„După aproape douăzeci de ani
Stau iar în faţa Albei-ca-Zăpada:
Ce mare te-ai făcut, Emil! Ce mare... Tac îndârjit. Aşa cum tac şcolarii,
Când vrei să afli cine dintre ei I-a desenat lui Galileo Galilei Joben, cravată şi mustaţă.
În faţa mea e Albă-ca-Zăpada. Simt mâna ei alunecând pe faţă, Şi ca un cald ecou
Aud din nou:
Ce mare te-ai făcut, Emil, ce mare... – Îţi cer iertare, Albă-ca-Zăpada,
Că n-a venit acel haiduc călare,
Că taina a rămas neîmplinită,
Că am crescut, că sunt de-acuma mare – Îţi cer iertare, vis frumos,
Îţi cer iertare...”
Paradisul reveriilor infantile cu „aleasa inimii sale” e o temă cu variaţiuni care revine într-o serie deimagini cu substrat mitologic într-un poem ca „Metamorfoză” cu chipul Galateei, „cea care este albă ca laptele”. Dar ceea ce şochează, în poezia din tinereţe, este grandilocvenţa, gestica, teatralitatea epatantă, dar şi avântul nestăvilit al eului „ ce sensul vieţii l-a găsit în zbor”.
La maturitate, eul poetic apare într-o altă lumină. Luntraşul şi luptătorul de altă dată, acum se alege cu revelaţia naufragiului iminent: „Corabie mă simt, naufragiată,/ Şi-n vinurile toamnei mă cobor” („Ah, cerul, cerul! Ochiul meu uriaş”). Este imaginea omului trecut prin metamorfoze arhetipale: într-o criză a identităţii, el e un bufon, un înghiţitor de cuţite în faţa unui oximoronic bâlci mofturos, dar şi un Manole zidit de viu încarte:
„Vremea s-a copt
Şi ora trage greu.
Un eşafod de scânduri nevopsite... Preacumsecade bâlci,
E rândul meu –
Eu sunt înghiţitorul de cuţite!
Alunecă pe gâtiţă în jos 
Metal cu muchii mirosind a moarte. Cuţit şi om, şi bâlciul mofturos – Suntem zidiţi de vii aici în carte.
Vremea s-a copt şi ora trage greu. Stau ca o herghelie mută anii. Vor învia fierbând la semnul meu Iubirile, Prietenii,Duşmanii”.
Fiul veacului XX, cum se autodefinea altă dată, se identifică acum cu „omul cu lăuta”: „Sunt omul cu lăuta,/ Sunt umbra ta ce cântă./ Pe mine mă clădiră/ Din ciocârlii şi patimi,/ Din bâlciuri zgomotoase/ Şi din pustietate,/ Din poftă răscolită/ Şi din durere goală,/ Din vorba ce alintă/ Şi vorba ce înşală,/ Din foşnet de mătase/ De trupuri de mireasă,/ Din plesnitura coardei/ Şi bulgărul de moarte./ Sunt paparuda noastră/ Zănatică, zăludă./ Sunt hramul ploii repezi/ În pielea voastră udă,/ Sunt ornicul şi drumul,/ Şi steaua lor târzie,/ Sunt negura de toamnă/ Mahmură şi saşie./ Sunt omul cu lăuta – / Urzeală diavolească/ De patime şi coarde,/ De cremene şi iască./ În chipurile voastre/ Ca ploaia mă zidii,/ Lăsând în fiecare/ Un cuib de ciocârlii” („Omul cu lăuta”).
Loteanu, artistul, e fascinat de realismul pictural (ut pictura poesis), clasic, al pastelului, programatpentru a fi vizualizat („Mireasa”, „Pasărea măiastră”, „Natură moartă”, „Cetăţile de pâclă” dedicate Elenei Bontea, Valentinei Rusu-Ciobanu, Eleonorei Romanescu, lui Mihail Grecu, răstignitori de culori). Poezia lui Loteanu e remarcabilă prin plasticitate şi muzicalitate: „Fulgii... Fulgii.../ Vals orbitor./ Fulgii danseazăvals./ Lent,/ Larg,/ Calm,/ Pământul dansează vals./ Băieţii – în negru,/ Fetele-n alb,/ Dansează... Totuşi, timid,/ Valsul le pare străin./ Ciudat.../ Vals!/ Muzica,/ Vals!/ Băieţii şi fetele/ Dansează timid./ E primul lor bal.../ Primul lor bal.../ Dansează copiii,/ Dansează copiii,/ Ucişi în al doilea război mondial”. În
arta lui, ochiul e concurat de ureche, chiar şi în poemele voit prozaice, pentru că, în viziunea lui, poezia ca şi filmul „înseamnă sunet, culoare, mişcare, montaj, plastică, lumină”.
Gloria cinematografică, astăzi contestată de oponenţii filmului poetic, a eclipsat poezia lui Loteanu. Un ochi grăbit ar trece la trecut poezia lui. Primele trei plachete – „Zbucium” , „Chemarea stelelor” , „Ritmuri” – au făcut o modă în poezia de estradă, remarcându-se prin candoare, prospeţime şi forţă de expresie. Poezia lui e concepută pentru a fi declamată, înscenată, vizualizată.
Poetul cu „ochii arşi de frumuseţe” aduce o notă individuală prin poemele antologice , remarcabile prin sensibilitate, tonalitate nostalgică şi limbaj expresiv.
Primul Loteanu se zbuciuma între paradisul pierdut al copilăriei şi utopiile comuniste, un Loteanu carecomite versuri sublim de inocente – „Vreau să fie Prometeu/ Vreau Prometeu să fie/ Fiece om ce trăieşte în jurul meu” – şi în spirit distins/ distinct proletcultist, cu toţi topoii „esteticii de import”: „Sfărâm icoane şi idoli,/ Săpate în lemn şi piatră/ Şi cred doar în om şi în luptă./ Omule unicul zeu” .
Tânărul expatriat, cu studii liceale la Bucureşti, şcoală teatrală la Moscova, frecventând extern Institutul de Literatură „M. Gorki”, dă, în spiritul romantic al vremii, un simulacru de luptător, „luntraş”, declarând tumultuos „plumbi vreau să-mi fie cântarea”. Crezul său poetic e definit metaforic în stilul retoricei comuniste: „Vreau cântarea să-mi fie adiere de vânt / Când pe frunţile voastre adastă sudoare, / Alean şi nădejde în ceasul când / Cumpăna dorului se înclină prea tare. / Tărie şi vlagă să fie în clipa / Când luptă-nvâltorile apei luntraşul - / Şi plumbi vreau să-mi fie cântarea atunci / Când plumbi cere-n piepturi vrăjmaşul. / Dragei mele îi dărui dorul ochilor mei / Licărirea lor, limpezimea lor. / Bunei mele măicuţe mângâierea şi tihna / Mândria şi dragostea de fecior, / Vouă, semenii mei, vouă, oameni, vă dărui / Tot ce am pe lume mai scump, mai iubit: / Versul meu, viaţa pe care-am trăit-o / Şi viaţa pe care-o mai am de trăit” 
Al doilea Loteanu opune spaţiile paradisiace celor utopice din tinereţe, zborul din „chemarea stelelor” alternează cu zborul dragostei împlinite, cu efect cathartic: „Înfiorat,/ Te-am ridicat pe braţe/ Şi te-am apropiat de ochii mei,/ Să mă cufund adânc,/ Cu toată faţa,/ În albul somn al sânilor tăi grei”. Poetul, un Pygmalion, îşi însufleţeşte iubita pentru a o avea de tot şi a lui ca niciodată: „Mi-s ochii arşi de frumuseţea ta/ Şi în adâncul ambelor orbite,/ Eu chipul ți l-am ferecat pe veci/ Ca în străfundul unei piramide.../ Înfiorat,/ Te legănam pe braţe,/ Iar cugetul meu treaz înţelegea/ Că prea frumoasă eşti, prea pământeană,/ Ca totdeauna să rămâi a mea./ Am mânuit de-aceea/ Cuţitul ceasuri lungi/ Şi ţi-am cioplit din lemn asemănare,/ Şi umeri ţi-am făcut,/ Şi glas ţi-am dat,/ Şi din suflarea mea ţi-am dat suflare./ Înfiorat,/ Ridic pe braţ vioara/ Şi tu apari/ Cu pas mărunt şi moale,/ Trecută prin păcatele lumeşti,/ De patimi ostenită/ Şi de cale./ Te speli tăcută-n sunet de vioară/ Şi te apropii tânără, curată/ Ca să adormi din nou pe braţul meu,/ A mea de tot,/ A mea ca niciodată” .
Reanimată de sculptor, purificată prin muzică, Galateea (o Albă-ca-Zăpada de altă dată) e readusă în lumea unei dragoste târzii. În general, lumea lui Loteanu nu e lipsită de metafizică, dar metafizica lui e lipsită de transcendenţă, ea aparţine sufletului şi trupului pentru că omul modern îşi este propriul Dumnezeu. Peştii, pasărea, mânzul, lupul, alte imagini şi grupuri imagistice obsedante în poezie şi film i-au grefat personalitateainconştientă, i-au particularizat lumea lui fictivă în expresii cu străluciri mitologice.
Poezia sentimentului erotic e în linia Eminescu – Arghezi: „Gura femeii – pasăre de pradă,/ Sărutul eipecetluind ca moartea” („Aici”). Sau: „Femeile pe care le-am iubit/ Răsar tăcute din nemărginit,/ Călcând sfios şi aducând cu ele/ Păr despletit şi tremur de mărgele./ Cu pas desculţ şi moale au venit/ Femeile pe carele-am iubit...” („Femeile pe care le-am iubit”).
Ideea râvnitei libertăţi e sugerată de un grup de imagini obsedante, de reţele asociative ale zborului mistuitor al creaţiei. Un statut privilegiat îl are ciocârlia care leagă cei doi poli ai existenţei, terestru şi ceresc: „Drumul cel mai scurt/ Între cer şi pământ/ Este verticala ciocârliei./ Drumul cel mai scurt/ Între două adevăruri/ Este zborul mistuitor al ciocârliei” . Într-un sistem totalitar, exprimarea adevărului
între două adevăruri era foarte problematică. Iată de ce o cale onorabilă de a-şi împlini zborul rămânea pentru scriitorul şaizecist limbajul esopic. „Ţarcul” lui Loteanu, ca şi „raiul” lui Vlad Ioviţă (din nuvela cinematografică „Se caută un paznic”), este o „operă deschisă” care se pretează la diferite interpretări, stârnind vigilenţa criticii proletcultiste:
„Repetând al ţarcului ocol, Alergând pe strâmta lui orbită, Mânjii cresc cu suflet trist şi gol, Cresc cu semeţia potolită.
Când se-ntâmplă câte-un vânt sălbatic De prin ceaţă să se smulgă-n zări, Mânjii urcă ochii de jăratic
Şi-l adulmecă cu tremurânde nări.
Şi tresare şi zvâcneşte mânzul Şi nechează pătimaş şi larg! ...Se întoarce sufletul la dânsul, Sufletul de dincolo de ţarc”.
Loteanu e subversiv pe atât pe cât admitea cenzura. E în volumul „Sufletul ciocârliilor” un ciclu de poeme „Somnul cu ochii deschişi” ce aminteşte de poetica visării cu ochii deschişi a lui Bachelard. În acest ciclu, alături de „Ţarcul”, e inclus „Rebelul alb” în care poetul se proiectează în ipostază de ghiocel: „Eu m-am născut pe o planetă albă/ Cu aer încremenit în ger,/ Am fost la început o boare caldă/ Şi m-amnăscut din dorul altui cer”. În reţeaua de imagini „rebelul alb” e o sugestie a eului liric din poezia „Credo”, care vrea cântarea să-i fie „adiere de vânt”. Imaginea aceasta se suprapune pe o alta, „o boare caldă”. Dacă e să încercăm mai multe chei hermeneutice, atunci aproape orice cuvânt obţine valori simbolice, iar dacă amprivilegia contextele de ordin biografic, istoric, social, politic, atunci, şi „aerul încremenit în ger”, şi „dorul altui cer”, şi „născut pe o planetă albă”, chiar şi geneza ambiguă „la început am fost o boare de vânt”. Tot poemul poate fi citit în regim aluziv.
Loteanu încearcă mai multe structuri, experimentează şi poetica modernistă cu reminiscenţe expresioniste, suprarealiste sau manieriste, dar, la urma urmelor, îmbrăţişează poezia tranzitivă:
„Eu am cântat aşa cum am ştiut Din frunza aspră a iubirii mari. Senin voi coborî să dorm în lut Printre ţărani, voievozi şi lăutari”.
Un poem ca „Somnul cu ochii deschişi” e şi el uşor ambiguu şi trimite, volens-nolens, la Francisco deGoya care spunea că somnul raţiunii naşte monştri:
„Cel mai lung somn
Este somnul cu ochii deschişi.E cald ca laptele
Şi la fel de dulce.
Somnul treziei
Cu ochii deschişi,
Dulce somn, nu te-ai mai duce”.
„Somnul cu ochii deschişi”.
Într-o ambianţă mioritică, poetul, cu ochii arşi de frumuseţe scrie texte cu alte texte, care trebuie lecturate în context intertextual, în dialog cu „curcubeul” lui Grigore Vieru, „descântecele de alb şi negru” ale lui Dumitru Matcovschi, „săgeţile” lui Petru Cărare, „centaurul” lui Liviu Damian ş.a.m.d. Într-o parafrază iminentă, somnul cu ochii deschişi ne sugerează ideea că „somnul naţiunii naşte monştri”.
Deşi publică versuri din anii '70, Eugen Cioclea debutează editorial târziu, la patruzeci de ani, cu volumul „Numitorul comun” care, alături „Cămaşa lui Nesos” de Andrei Ţurcanu şi „Cuvinte şi tăceri” de Vsevolod Ciornei constituie începutul unei etape de tranziţie spre o nouă poeticitate, spre un nou fel de poezie. După „Numitorul comun” urmează „Alte dimensiuni” , „Daţi totul la o parte ca să văd” , „Subversiunea poetului revoltat” , „Vreau să distrug uniVersul” , „Ofsaid” , „Căderea liberă”, care se menţin, în general, în aria aceluiaşi imaginar, aceloraşi teme cu variaţiuni, motive obsedante, însă fără careva metamorfoze substanţiale.
Este timpul în care lumea totalitară, aflată în derivă, dă primele semne de agonie, iar în contextul unei masive literaturi oportuniste, scrise la comandă, ia amploare, atât cât permitea cenzura, aşa-zisul fenomen alliteraturii subversive, vede lumina tiparului „literatura de sertar”. Cum era de prevăzut, la sfârşitul anilor '80,în toiul evenimenelor lui 1989, caracterul subversiv al acesteia e trecut cu vederea, minimalizat sau tratat supeficial, acceptat mai mult ca o bufonadă a copiilor teribili pentru că poezia dogmatică ia alte forme deoportunism, de angajare politică, în scenă revin mesianicii.
Cioclea scrie o poezie a anti-poeticului, conceput ca o reacţie la lirica intimă, cuminte, blândă, liniştită, la elogiul rînduielilor şi gesturilor ritualice, el contestă valorile consacrate, idealitatea falsă, maximalismuletic, monumentalizările goale, e susceptibil la preţiozitatea poeziei arcadice, enervat pe accepţiile permanente ale convenţiei literare, pe scurt, pe sistemul de referinţe ale canonului tradiţionalist, conceput ca unul nenatural, contrafăcut, în care „soarele-i cu coadă de păun”.
Poeticului artificializat i se ripostează cu o nouă estetică, o poetică a cotidianului, a corporalităţii, a minimalismului etic. Iată de ce, în poezia lui, totul e supus interogaţiei incomode, sfidării ostentative amaximalismului programatic al generaţiei lui Grigore Vieru şi Liviu Damian. Există, mai peste tot, trimiteri,citate ascunse, cuvinte-semnale; uneori ai impresia că nu e poezie fără ţinte critice precise.
„Numitorul comun” sfidează manierismul stilurilor în vogă, etalând, paradoxal, o pretinsă impersonalitate chiar în primul poem cu statut de ars poetica, „La persoana a treia”, care şochează nu atât prin modul autodefinirii, cât prin ceea ce spune poetul despre poezia raportată la scrisul ambiguu, evaziv al şaizeciştilor: „Poezia lui Eugen Cioclea/ este o poezie declarativă./ El vă face declaraţii de iubire din mers”. E în aceste declaraţii un mod tranşant de a fi al lui Cioclea în poezie, de autopersiflare, prin care se afirmătocmai contrariul.
Poezia lui Cioclea e în contrasens evident cu lirica generaţiei „ochiului al treilea” din care, biografic, face parte, dar care anticipează o nouă epocă literară, postmodernismul soft. Înainte de toate, Cioclea este un poet anticalofil despărţindu-se programatic de poezia lui Grigore Vieru, de un sistem consacrat de referinţe tradiţionale, de spaţiul arcadic al mitopo(i)eticii şaptezecişte. Poezia reneagă imaginarul emblematic, valorile şi idealurile înainte-mergătorilor, în contra-sens cu moda poetică, el se arată oripilat de figura festivă a plugarului (elogiat cu atâta evlavie de Grigore Vieru), dar care, de mult timp, se află în respiraţie artificială. El deconstruieşte lumea poeziei calofile. Simptomatic în acest sens e mitul cu „piciorul de plai/ gura de rai”,despre plugarul/ ţăranul ideal .
In the context of the eighties of last century 's poetry is the opposite Eugen Cioclea starks the lyrical generation of the seventies. The poet defies the ars poetica centred on the reflexive language, on the magic of the sound, on metaphor and global symbol, on messianic visionary, on Orphism and on metaphysics and transcendence. Elements of "Poetry and Modern", displayed programmatically through commonplace, vitalism and gigantism, essences impregnated ironic. Cioclea language relies on transitive, transparent, shaken by metaphors.
„Impertinentul poet” are conştiinţa lucidă a realităţilor civilizatorii, persiflând subtil deformările de natură protocronistă privind vechimea şi întâietatea noastră. Eul poetic încearcă histrionic sentimentecvazipatriotice în elogierea persiflantă a plaiul mioritic, pentru că, în viziunea lui, în fiecare târlă de oi am avea conservat un cosmodrom .
În fond, se sfidează poeticitatea axată pe limbajul reflexiv, pe magia sonoră, pe metafora şi simbolulglobal, pe orfismul şi vizionarismul mesianic, pe metafizica şi transcendenţa, de regulă, în descendenţa genetică pe linia lui Eminescu, Blaga sau Arghezi, modele care copleşesc debuturile şaptezeciştilor, parodiind idolatria aberantă, elucubraţiile poeziei stupide. În subtextul unor predispoziţii ludice, poezia lui E. Cioclea este expresia unei conştiinţe de sine. Descoperim în flash-uri de lumină conştiinţa de sine, poezia ca un şir de „autoficţiuni” ,cipuri de memorie. E foarte probabil ca titlul volumului de debut să fi urmărit mai multe ţinte care ne scapă. Metafora matematică a numitorului comun între fracţii şi întreg, între conştiinţa de sine şi conştiinţa întregului, presupune şi identificarea raportului dntre eul poetic şi starea lui de integralitate care nu poate fi redusă la suma părţilor sale componente. Într-un plan mai larg, numitorul comun se stabileşte între eul poetic şi lumea înconjurătoare, exprimat într-un sistemul de imagini coerent. Numitorul comun îl intuim şi stabilim între diverse texistenţe aleatorii, între fragmente de amintiri, nişte puzzle existenţiale. Astfel, în poemul „Mesaj” asistăm la un discurs în care ni se spune: „şi-i păcat să nu fim de folos,/ enigmatici trăind ca-nBermude”.
„Numitorul comun” mai e şi o replică la gestica, ritualurile şi convenţiile consfinţite de şaizeciştii basarabeni, conectaţi, de fapt, cu întârziere la poezia lui Nichita Stănescu sau Marin Sorescu. Cu toateacestea, poetica lui Cioclea este oarecum eclectică, pendulând între mai multe structuri ale poeziei moderne şi de „factură nouă”, cu reminiscenţe din Whitman şi Maiakovski, Blaga şi Esenin, din Prévert sau MarinSorescu, din star-urile poeziei ruse „de estradă”. Elemente ale „poeziei de estradă”, etalate programatic prinprozaism, vitalism şi gigantism, sunt impregnate de esenţe vitriolante. Cioclea mizează pe limbajul tranzitiv, transparent, scuturat de metafore. În consecinţă, estetica anti-poeticului anticipează o replică de amploare lapoezia arcadică, un argument solid pentru altă scriitură, pentru un alt fel de poezie.
Cioclea e un anti-mioritic, un sfărâmător de icoane, iar poezia lui se înscrie în demersul artistic reductibil la un nou avangardism, specific epocii de tranziţie, el râvneşte o poezie cu „uşa spartă în realitate”, înspre cotidian, către un „nou antropomorfism”.
În inerţia unor prejudecăţi ale criticii conservatoare, anchilozată în adevăruri definitive, noua poezie e suspectată de lipsă de profunzime şi de orice valoare. Mai cu seamă a înfuriat „Cina irodică”, foarte incomodă pentru climatul literar provincial. „Marele Cod” constituie temeiul mai multor imagini ale generaţiei şaptezeciste, dar, de regulă, mitologia biblică, folclorică sau livrescă, la Eugen Cioclea,este deconstruită cu inteligenţă şi presupune un mod propriu de lectură în „Cina irodică” sau în „Arca”, în care cuvântul (mitemul) e corporalizat. Revelatoriu pentru rescrierea mitului este poemul „Ucenicul lui Manole”, în care elementele structurii narative sunt aplicate în mod inventiv asupra condiţiei creatorului şi a modului său de definire: Poezia lui e mereu „transparentă” , referenţială, jucăuşă. Peste tot pluteşte un aer de lejeritate. Eugen Cioclea este un poet inventiv, cu vocaţia insolitului. Zborul lui e un „zbor invers” (ca în „Aripi pentru Manole” de Gheorghe Vodă), un zbor în cădere: („Căderea liberă”). Limbajul tranzitivare un sens dincolo de cuvinte.
Poezia exprimă dezechilibrul, starea unei lumi absurde, fie întoarsă „pe dos”, fie sărită de pe fix, o lume a vitezelor, a crizelor confuze, de unde şi căutarea unui numitor comun, altfel, crede poetul, sfârşitul nostru este iminent . Este probabil poemul cel mai reprezentativ în care spiritul veacului e la el acasă. Discursul poetic are un caracter profund referenţial şi rămâne inconfundabil chiar şi prin unele neglijenţe de stil.
