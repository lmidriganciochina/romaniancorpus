Prezenta lucrare este o ediţie revăzută și completată a Culegerii „Cultura Moldovei Sovietice în documente și materiale, 1944 -1991”, ce a văzut lumi- na tiparului la Editura Pontos în anul 2012. Volumul de față a fost completat cu mai multe documente din arhivele Republicii Moldova, precum şi arti- cole din presa sovietică de la Moscova, Minsk, Kiev, Chișinău. Din arhiva fostului Comitet Central al Partidului Comunist al Moldovei, actualmente Arhiva Organizaţiilor Social-Politice a Republicii Moldova, am extras şi am inclus în volum documente din câteva fonduri: Fondul 51 – CC al PCM; Fondul P-2941 – Uniunea Compozitorilor din RSSM; Fondul 2955 – Uniu- nea Scriitorilor din RSS Moldovenească, Fondul 2906 – Uniunea Artiştilor Plastici din RSSM; Fondul P-2905 – Uniunea Arhitecţilor din RSSM, Fon- dul 3318 – Uniunea Teatrală din RSSM etc. Am selectat documente care, în mare măsură, se referă la viaţa artistică, la strategia, conţinutul, mecanis- mele de realizare ale politicii culturale în perioada sovietică.
Alte documente, privitoare la activitatea Ministerului Culturii, meca- nismele de implementare în RSSM a politicii culturale sovietice, activitatea instituților de cultură, provin din Arhiva Naţională a Republicii Moldova.
Documentele incluse în culegere cuprind un bogat material pe diverse probleme ale culturii. Ele vizează, în special, activitatea structurilor de par- tid și de stat din RSSM, a instituţiilor de învățământ artistic și de cultură, a asociaţiilor de creaţie. Interes prezintă stenogramele și procesele verbale ale Plenarelor CC al PCM, stenogramele Congreselor Uniunilor de creație din RSSM, corespondenţa cu organele superioare şi inferioare, rapoarte, informaţii etc. Materialele reflectă atitudinea autorităților sovietice față de domeniile vieții artistice din RSSM, dirijarea Uniunilor de creație de către instanțele ideologice, dominația structurilor politice în selectarea și realizarea acțiunilor culturale etc.
Marea majoritate a documentelor de arhivă se publică pentru prima dată. O altă parte deja a fost inclusă în volumele editate în perioada so- vietică, care îi au ca autori pe unii membri din colegiul de redacție ai ac- tualei ediții. Totuși, am considerat necesar să le republicăm, reieșind din valoarea lor pentru analiza veridică a întregului tablou al vieții artistice în perioada 1944-1991, dar și pentru determinarea consecințelor politicii culturale sovietice asupra destinului literaturii, muzicii, teatrului, artelor plastice, arhitecturii, cinematografiei, activităților editoriale, presei, pre- gătirii cadrelor pentru instituţiile artistice în Uniunea Sovietică și în RSS Moldovenească.
Am înserat mai multe articole din colecţiile publicaţiilor vremii.  În ele sunt elucidate pro- bleme ale culturii din URSS, în general, şi RSSM, în particular. Reflectând viaţa cotidiană a ţării, presa periodică cuprinde informaţii despre eveni- mentele ce au avut loc în perioada studiată, opinia şi comentariile intelec- tualităţii artistice, modul de receptare a culturii de către masele largi ale populaței.
Concomitent, menționăm că în prezenta culegere nu au fost incluse mai multe documente, publicate deja în prima ediție. Am găsit de cuviință să le selectăm doar pe acelea care se referă la cultura artistică.
Am păstrat limba și ortografia documentului, fără a interveni cu tradu- cerea sau adaptarea textului la grafia latină și normativele literare contem- porane pentru a-i permite cercetătorului să studieze documentul original.
Sperăm că volumul va fi util studenţilor, masteranzilor, doctoranzilor, cercetătorilor problemelor culturii din a II-a jum. a sec. XX și a conse- cințelor acțiunilor instituțiilor politice și ideologice din URSS asupra des- tinului culturii din Republica Moldova la etapa contemporană.
Unul din scopurile autorilor este ca lucrarea să servească în calitate de crestomație pentru elevii, studenții și cadrele didactice de la treapta învățământului preuniversitar și universitar. Materialele incluse în culege- re pot fi utilizate la lecțiile de Istorie în gimnazii și licee. Culegerea poate prezenta interes ca suport didactic și în cursurile universitare la Facultățile de Istorie, Filologie, Arte Plastice, Muzică, Teatru, Arhitectură, Jurna- lism, precum: „Istoria culturii naționale”, „Culturologie”, „Particularități ale culturii din RSSM”, „Personalități ale culturii din Republica Moldova”, „Istoriografia”, „Izvoristica”, „Metodologia cercetărilor științifice”, „Scrierea academică”, „Patrimoniul artistic” etc. de la Ciclul I – Licență și Ciclul II – Masterat. Examinarea atentă a documentelor va contribui la cunoașterea evenimentelor și faptelor istorice din prima sursă, ce va facilita formarea cetățenilor care au însuşit metodele prelucrării informaţiei şi a realizării rolurilor, care sunt capabili să se opună influenţării de grup şi dezinformă- rilor, persoane care pot să-şi exprime capacitatea de a revedea individual poziţiile ideologice și de a revalorifica normele şi tradiţiile culturale. După moartea lui Stalin, noul lider sovietic N. S. Hruşciov, în politica sa de liberalizare, în plan intern, a permis popoarelor neruse de la periferiile imperiului să revină la ,,rădăcini”, încurajându-se valorificarea moştenirii culturale, evident, până la o anumită limită si respectândpreceptele teoriei marxist-leniniste. De asemenea, în plan extern, ,,dezghețul” liderului sovietic a favorizat, mai ales după Congresul al XX-lea al PCUS, o deschidere fără precedent în toată istoria RSSM faţă de valorile naţionale autentice, sub acestea înţelegându-se limba, literatura sicultura românească, iar pe fondul cultivării relaţiilor cu ,,ţările democraţiei populare” şi o strânsă apropiere culturală, o colaborare ştiinţifică promiţătoare, o bună cooperare şi în alte domenii între cele două maluri ale Prutului, între RSS Moldovenească şi România Populară”.
Relativa liberalizare a vieţii politice, inaugurată de N. Hruşciov, s-a dovedit, atât, în plan intern, cât şi în plan extern, contraproductivă pentru regimul comunist sovietic, deoarece periclitastabilitatea şi unitatea Uniunii Sovietice. Politica de liberalizare a avut un impact şi asupra relaţiilor bilaterale sovieto-române. Început imediat după retragerea trupelor sovietice şi amplificat odată cu implicarea în disputa chino-sovietică de la începutul anilor '60 cursul României spre distanţare de Uniunea Sovietică (fără, însă, abandonarea modelului originar) şi promovarea unei politici independente pe plan internaţional s-a accentuat la mijlocul deceniului respectiv.
Cele două evenimente care au avut loc în PMR la începutul anilor’60 – Congresul al III-lea ( şi Plenara CC a Partidului – au accentuatataşamentul liderilor români faţă de interesele naţionale, au devenit un element-cheie al strategieipartidului de a câştiga atât intelectualitatea, cât şi masele .
La începutul anilor ’60, sovieticii au obiectat la programul de industrializare lansat de conducerea românească, deoarece el era în contradicţie cu planurile lui Hruşciov de restructurare a CAER-ului, ,,în sensul transformării lui într-o organizaţie de planificare supranaţională şi de diviziune a muncii prestabilită între membrii CAER”. Astfel, în 1962, au ieşit la suprafaţă ,,deosebirile de păreri” între conducerea de la Moscova şi cea de la Bucureşti în chestiunea adâncirii cooperării în cadrul CAER. Propunerile sovietice privind formarea unui ,,organ unic, suprastatal, de planificare” şi a unor structuri transnaţionale pe ramuri, avansate la conferinţaCAER de la Moscova, din 6-7 iunie 1962, ,,au fost receptate de partea română ca nişte atacuri la adresa suveranităţii naţionale, mai ales că exista experienţa nu prea îndepărtată a sovromurilor”.
În acest context, anul 1964 a reprezentat un moment de cotitură în ceea ce priveşte relaţiilesovieto-române sub toate aspectele.
După acţiunile de derusificare, iniţiate de liderul comuniştilor români GheorgheGheorghiu-Dej, care a semnificat în plan istoriografic înlăturarea promotorilor propagandei pro- sovietice, a ,,politrucilor” Leonte Răutu şi adjunctului său, Mihai Roller, această politică a mai inclus închiderea instituţiilor culturale sovieto-române, revenirea la denumirile româneşti ale multor oraşe, străzi, instituţii etc., anterior rusificate, rescrierea istoriei în spirit naţional, renunţarea la slavism şi lozinca „fratelui mai mare”, retragerea consilierilor sovietici, anul 1964 este semnificativ prin faptul că va cunoaşte şi o primă abordare a problemei apartenenţei Basarabiei într-un context oficial (conform relatărilor lui Hruşciov în memoriile sale).
În 1963-1964 diferenţele de opinie cu privire la dezvoltarea economică au degenerat într-un conflict politic mai amplu. Pentru a face presiuni indirecte asupra conducerii româneşti, liderii moscoviţi au lansat „planul Valev”, care prevedea o integrare economică regională interstatală pentru Dunărea de Jos şi ar fi condus la despărţirea unor largi porţiuni ale teritoriului României şi Bulgariei de restul economiilor respective.
În cazul primei ţări, reacţia a fost imediată şi violentă. Conducerea română a apreciat acest proiect ca un atentat asupra integrităţii teritoriale a ţării, ,,o tentativă sovietică de dezmembrare mascată a României si de subordonare a ţării faţă de ,,marele frate sovietic”. Vulnerabilitatea Uniunii Sovietice ca urmare a fiasco-ului înregistrat în 1962 în Cuba, instabilitatea conducerii de la Kremlin şi incapacitatea ei de a readuce China pe linie au dat României o şansă de a-şi lărgi autonomia, conducerea românească atrăgându-şi în acelaşi timp şi sprijinul populaţiei pentru politica sa. În acest context internaţional favorabil, la 22 aprilie 1964, CC al PMR adoptă o declaraţie, cunoscută în epocă drept „Declaraţia de independenţă”.
În acest document de mare importanţă, conducerea românească îşi arăta îngrijorarea în legătură cu neînţelegerile sovieto-chineze care aduseseră mişcarea comunistă internaţională în pragul scindării, se pronunţa pentru continuarea aplicării principiului coexistenţei paşnice cu ţările capitaliste, dar fără a renunţa la lupta ideologică. Pornind de la încercările de mediere ale PMR în conflictul sovieto-chinez, Declaraţia condamna amestecul în treburile interne, atentatulla integritatea teritorială şi suveranitatea naţională a României. Documentul anunţa refuzul partidului de a subordona nevoile naţionale unui corp planificator supranaţional în care alţii ar fi dictat forma economiei ţării. În „Declaraţie”, astfel, s-a afirmat independenţa partidelor comuniste şi muncitoreşti în formularea unei politici proprii şi, în consecinţa, dreptul României ca stat suveran de a decide în toate problemele-economice, sociale, politice. Prin acest documentcomuniştii români s-au detaşat de conceptul sovietic al internaţionalismului socialist, subliniind şi insistând totodată asupra necesităţii respectării principiilor independenţei şi suveranităţii naţionale, integrităţii teritoriale, egalităţii depline, neamestecului în afacerile interne ale altorstate şi partide şi cooperării bazate pe ajutor şi avantaj reciproc.
După cum recunoaşte în memoriile sale Paul Niculescu-Mizil, unul din liderii de epocă ai PCR, apoi: ,,adevărul în chestiunea Basarabiei nu se putea rosti în condiţiile de atunci, pentru că ar fi antrenat inevitabil o dispută cu o mare putere care ar fi acuzat imediat România de intenţia de revizuire a graniţelor statornicite. Pentru promotorii liniei naţionale, prioritară era nevoia dedelimitare de tezele eronate adoptate în trecut, când partidul era o anexă a Kominternului, repudierea şi corectarea mistificărilor admise. În problema Basarabiei, s-a considerat că cea mai potrivită metodă din punct de vedere tactic ,,ar fi aceea de a găsi argumente în interiorulsistemului” şi ele au fost găsite la cei doi clasici ai învăţăturii marxiste – Marx şi Engels. Pentru oponenţii sovietici, contracararea clasicilor marxism-leninismului nu se anunţa o operă deloc agreabilă şi nici facilă .
Pentru a-i atribui demersului argumente incontestabile, la scurt timp după „Declaraţia de independenţă”, în decembrie 1964, Academia Română a publicat, în redacţia acad. A. Oţetea şi S. Schwann, un volum de manuscrise inedite, conţinând notele de lectură ale lui Karl Marx cuprivire la istoria Valahiei şi Moldovei, care fuseseră aparent de curând descoperite la Institutul Internaţional pentru Istorie Socială din Amsterdam, intitulat, „Însemnări despre români”.
Editorii volumului nu fac comentarii, dar lasă pe Marx, cunoscut pentru antirusismul lui, să prezinte întreaga problematică a relaţiilor româno-ruse în modul cel mai defavorabil cu putinţă marelui frate eliberator. Notele, deşi nu erau decât fraze scurte pe care Marx le scrisese în grabăpentru a le dezvolta ulterior, editorii au încercat să acrediteze, în introducere, ideea că manuscrisele reprezentau ,,veritabile mărturii de gândire marxistă”, scopul politic al acestei mişcări fiind bine determinat. În ele se exprima simpatia pentru ideea naţională a românilor şi adevărul istoric despre Basarabia, apreciau Rusia ca o putere imperialistă şi reacţionară, denunţau exploatarea Principatelor Dunărene, menţionau diversele planuri de anexare totală sau parţială a acestora, specificau nedreptăţile şi actul ilegal din 1812 al anexării Basarabiei.
Fondatorul teoriei comuniste apăra activităţile antiruse ale României în secolul al XIX-leaşi drepturile ei de suveranitate – în mod repetat încălcate de Rusia, arăta despre reprimarea revoluţiei paşoptiste de către ruşi şi despre antirusismul generaţiei care luptaseră pentru crearea statului naţional român modern.
Mai mult, Marx prezenta două argumente concludente în favoarea pretenţiei româneşti asupra Basarabiei, arătând: ,,Tratatul de la 1812. Sublima Poartă cedează Basarabia. Turcia nuare nici o putere să cedeze ceea ce nu-i aparţine; fiindcă niciodată Poarta otomană nu a fost suverana ţărilor române”. Al doilea argument oferit de Marx era şi mai complicat, considerând că locuitorii Basarabiei erau români şi nu moldoveni. La sfârşitul unuia din manuscrise, Marxfurniza şi o cifră a românilor ce trăiau în Basarabia, estimaţi la 896.000, afirmaţie repetată în prefaţa semnată de cei doi editori.
Evenimentul istoriografic nu a fost întâmplător, desfăşurându-se ca o consecinţă a noilor raporturi româno-sovietice. De asemenea, în seria de opere complete Marx – Engels afost publicat, în volumul 22, apărut în 1965, un articol al lui Engels din 1890 intitulat ,,Politica externă a ţarismului rus”, vehement împotriva expansionismului acestui imperi. Aceste lucrări îi solidarizau, implicit, pe Marx şi Engels de partea Bucurestiului, şi în ceea ce priveşte anexarea Basarabiei în 1940 de către Uniunea Sovietică.
La nivelul conducerii de vârf a României socialiste, problema Basarabiei a fost abordată de liderul de partid Dej în şedinţa Biroului Politic al CC al PMR, din 23 iunie 1964, când a făcut o serie de comentarii în legătură cu sugestia lui Hruşciov de a organiza un plebiscit în acest teritoriu, avansată din proprie iniţiativă la întâlnirea cu delegaţia româna la Piţunda , din luna martie 1964. Aşa cum mai recunoaşte în memoriile sale Niculescu-Mizil, publicarealucrărilor teoreticienilor ,,socialismului ştiinţific” a permis conducerii române: ,,de a ridicaproblema adevărului istoric cu privire la teritoriul naţional, în primul rând, la Basarabia” exclusiv ,,prin prisma istoriei, a adevărului istoric”, neavând pretenţii politice, mai ales, teritoriale, dar cu convingerea că ,,dreptul la cunoaşterea adevărului istoric nu poate fi răpit nimănui”.
Un an mai târziu, , la Congresul al IX-lea al PCR., succesorul lui Dej, NicolaeCeauşescu a adâncit acest proces. De asemenea, într-un discurs la acelaşi congres, el cita oscrisoare din 1888 a lui Friedrich Engels către un ziar socialist român din Londra, în care Engels critica anexarea Basarabiei de către Rusia, ,,suferinţele” suportate de poporul român de pe urma Regulamentului Organic, ,,înăbuşirea” răscoalei de la 1848, ,,năvălirea” fără număr în România;
punctul central al citatului era „unitatea naţională” a românilor, lăudată de Engels, dar subtextulera antirusesc.
,,Declaraţia de independenţă”, precum şi cele câteva lucrări ale clasicilor marxism-leninismului publicate au avut un impact ireversibil nu numai în rescrierea istoriei în România, dar şi asupra relaţiilor sovieto-române în general. Apariţia lucrărilor respective marca ,,un punctde cotitură, o schimbare hotărâtoare în tactica românilor”. Conducerea de la Bucureşti arăta că a decis să înceapă ,,bătălia pentru tratarea corectă, pe baza adevărului istoric, a problemei schimbărilor teritoriale între România (Principatele Române) şi Uniunea Sovietică (Rusia ţaristă).
Miturile istorice de până atunci au fost, în mare parte, abandonate. Noua concepţie istorică, reorientată diametral opusă cu cea din perioada precedentă, se baza pe antislavism şi pediminuarea rolului Rusiei şi URSS în istoria românilori.
Cursul ,,autonom” promovat de conducerea PCR şi începutul distanţării României de Uniunea Sovietică au constituit cauzele principale ale declanşării disputelor sovieto-române înprobleme de ordin istoriografic. Abordarea tot mai tranşantă de către partea română a ,,problemei basarabene” este calificată de sovietici drept ,,pretenţii teritoriale”. Deoarece ele periclitau stabilitatea şi unitatea statului sovietic, regimul comunist înăspreşte controlul ideologic asupratuturor sferelor vieţii sociale.
