TITLE: DOCTRINA POLITICĂ FEMINISTĂ, ISTORIE ȘI IMPACT
AUTHOR: Larisa Noroc, Sava Balan

Feminismul este o doctrină care recunoaşte statutul problematic al femeii în societate şi încearcă să restabilească echilibrul gender. Reprezintă o ideologie de stânga care prinde contur în sec. XIX, inspirându-se din iluminism, raţionalism, romantism, socialism și liberalism. Invocă valoarea egală între bărbaţi şi femei; obstrucţionarea privilegiului masculin (în sfera publică şi privată), combaterea ierarhiilor de orice natură, schimbarea mentalităţii şi a culturii umane, emanciparea femeii, redefinirea feminităţii.
Se știe că societatea patriarhală (din Antichitate și până în prezent) dezavantaja femeiaprintr-un şir de limite: la studii, la posedarea averii, la semnarea actelor, la muncă fără consimţământul soţului, salarii decente etc. În urma divorţului, femeile erau defavorizate atât privind proprietatea, cât şi custodia copiilor. Mai mult, ancorată în spaţiul casnic, femeia îndeplinea anumite activităţi (pregătirea mâncării, spălat, îngrijirea copiilor etc.) care consolidausuccesele bărbatului. Problematica în cauză a generat în toate timpurile, voci care disputau statutul femeii. În Antichitate, deşi drepturile de cetăţean nu o vizau, Platon admitea că femeilear putea fi instruite pentru conducere. În accepţie platoniciană, emeile pot conduce un stat la fel de bine ca și bărbații: conducerea trebuie să se bazeze pe rațiune, or femeile sunt dotate cu rațiune ca și bărbații, dar ele trebuie eliberate de un şir de griji, cum ar fi educaţia copiilor, treburile casei. Gânditorul subliniază că un stat care nu educă și nu formează femeile este ca o ființă omenească preocupată să-și antreneze numai brațul drept. Prin urmare, anticii înţelegeau foarte bine că femeile care reprezintă jumătate din populaţia statului nu trebuie desconsiderate.
În Evul Mediu, printre apărătorii poziţiei femeii este și poeta, autoare de tratate filosofice, Christine de Pisan, care abordează în creația sa virtuţile femeii şi statutul ei într-o societate dominată de bărbaţi. În lucrările „Querelle des Femmes”, „Book of the City of Ladies”, îndreptate împotriva misoginismului din literatura vremii şi cel al autorităţii religioase, a optat pentru egalitate, pentru lărgirea puterii şi a influenţei femeii în politică. Evident că eforturile vremii nu au produs vreun program politic, au conturat totuși o perspectivă demnă de luat în considerare.
Începând din sec. XV–XVIII, statutul şi drepturile femeii sunt disputate tot mai activ deiluminiști, mişcările feministe, revoluţia franceză, care invocau la libertate, egalitate, fraternitate, drept natural. Procesul s-a datorat industrializării şi avansării capitalismului, care a separat munca bărbătească de cea a femeii. Industrializarea este cea care a redus rolul femeii la spaţiulcasnic. Ideile liberaliste ce au prins rădăcini în Europa au revendicat şi drepturi pentru femei. Un şir de lucrări şi documente – „A vindication of the rights of Woman” de Mary Wollstonecraft, „Declaraţia drepturilor femeii şi ale cetăţenei”, „Drepturile femeii”, „Contract social între bărbat şi femeie”, „Declaration of sentiment” etc. – aduc o schimbare de discursprin cererea emancipării ei, accesului la studii, mai târziu, prin revendicarea dreptului de vot, implicării femeilor în viaţa politică, egalității între genuri, întocmirii căsătoriilor în baza contractelor matrimoniale (cu includerea drepturilor şi obligaţiilor ambilor soţi), accesului la o educaţie egală.
Etapele feminismului. În cercetarea doctrinei feministe poate fi identificată o Prima etapă , care coincide cu apariţia mai multor mişcări şi luări de poziţie, care prevedeau recunoaşterea egalităţii femeii şi garantarea egalităţii în faţa legii. Raţiunea a devenit o armă în favoarea emancipării femeilor, îndreptată împotriva identificării lor exclusive cu natura, cu funcţia şi capacitatea sexuală. John Stuart Mill, un apărător al feminismului în parlamentul englez, în „The Subjection of Women”, contrapune raţiunea instinctului, preconizând o societate bazată pe principii raţionale. Prin urmare, raţiunea cere suprimarea deosebirilor de tratament bazate pe consideraţii de sex. Mişcarea sufragetelor din SUA şi MareaBritanie a discreditat argumentele prin care se justifica inegalitatea formal-juridică pe baza deosebirilor de sex. Potrivit lor, oricâte deosebiri vor fi existând între cele două sexe, niciuna nu îndreptăţeşte inegalitatea juridică, privarea de drepturi, pe de o parte, şi privilegiile cetăţeniei, pe de alta. Sufragismul a denunţat sclavia, violenţa domestică, hărţuirea sexuală etc., cerând schimbări juridice concrete. Marie de Gournay, Anna Maria von Schurmann ș.a. aucontestat autoritatea tradiţională şi instituţiile tradiţionale de pe poziţiile raţionalismului feminist. Rezultatul primei etape a fost sporirea emancipării femeilor, includerea ei în umanitatea raţională şi recunoaşterea femeii ca fiinţă egală.
A doua etapă invocă drept scop integrarea femeii în societate şi schimbarea culturii patriarhale. Într-un şir de lucrări ale lui Betty Friedan („The Feminine Mystique”, Semone de Beauvoir „Al doilea sex”, Kate Millet „Sexual Politics”) se militează pentru ieşirea femeii din spaţiul casnic, accesul la profesii refuzate anterior, obţinerea tratamentului nediscriminatoriu la locul de muncă, aducerea în spaţiul public a subiectelor tabu (relaţia bărbat/femeie, importanţa dimensiunii erotice a vieţii conjugale, înlăturarea dominaţieisexuale masculine) etc.. Printre rezultatele obţinute au fost obţinerea dreptului de votpentru femei, modificarea legislaţieimuncii (cu includerea drepturilor pentru femeii – concedii de maternitate, remunerări egale, concedii plătite etc.), a legislaţiei căsătoriei, într-un şir de state dezvoltate.
Feministele din Cea de-a treia etapă preiau temele predecesoarelorlor, însă iau în calcul şi contextul social, economic, politic, cultural în care trăiesc. Discursurile din această etapă combat orice fel de discriminare a femeii (rasială, naţională, religioasă). Seoptează pentru eliberarea de constrângeri ideologice, se susţin diferite mişcări pentru drepturile omului, mişcări ecologiste. Acum s-au inclus şi femeile de culoare, cele din lumea asiatică șiislamică. Dacă susţinătoarele primului şi celui de-al doilea val au fost femeile din clasa de mijloca societăţii, care ignorau diferenţele rasiale, atunci feministele celui de-al treilea val suntinfluenţate de mesajul societății contemporane: multiculturalism, imigraţie, globalizare, aspectede mediu, dar și teme mai radicale ce țin de sexualitate.
Feminismul poate lua o multitudine de faţete: feminism liberal, feminism marxist, feminism radical etc.. În pofida diferenţelor, curentele feministe susţin că femeile au o poziţie inferioară în societate, că în societatea tradiţională cu o cultură patriarhală, rolul lor se reduce la spaţiul privat, unde sunt supuse exploatării de bărbaţi, iar societatea însăşi face o distincţie clară între public şi privat. Fiecare curent feminist încearcă să abordeze poziţia femeii şi să ofere soluţii de schimbare a statutului ei. Feminismul liberal optează pentru statul de drept cu regim democratic, în care femeia se va bucura, în plan politic, economic, social, de aceleaşi drepturi ca şi bărbaţii. El pune accent pe accesul la studii, care le va permite să concureze pe piaţa muncii. Feminismul marxist consideră că, odată cu abolirea sistemului capitalist, condiţia femeii se va modifica, deoarece prin esenţă sistemul capitalist este patriarhal și îi favorizează pe bărbaţi. Feminismul radical reclamă că femeile sunt exploatate de bărbaţi, ca grup, iar sursa exploatării femeii, ca gen, este determinată de psihologia masculină. Aceastămișcare consideră că societatea şi familia sunt mecanisme de oprimare a femeii și piedicăsubstanţială în dezvoltarea forţelor ei creative, a potenţialului ei social-politic. Soluţiile propuse de radicale sunt variate, de la separarea femeilor ca grup, până la susţinerea căsătoriilor cu parteneri de acelaşi sex, pogromuri împotriva bărbaţilor etc..
În concluzie, deşi tematica abordată de doctrina feministă este variată şi s-a dezvoltat în timp, rămân a fi actuale aceleași teme majore: emanciparea femeii, redefinirea rolului ei în societate, obţinerea egalităţii de gen, lupta pentru drepturi economice și politice, militarea pentruprograme guvernamentale care să îmbunătăţească condiţia femeii în societate, combaterea stereotipurilor şi rolurilor de gen prestabilite. Feminismul continuă să se manifeste sub mai multecurente, principale fiind cel liberal, marxist și radical. Rolul doctrinei feministe este obţinerea unor succese, ca: sensibilizarea asupra problematicii femeii, obţinerea modificării cadrului legislativ în statele de drept. La nivel global, au mai rămas însă state în care femeile suntexploatate şi dezavantajate, ceea ce determină doctrina feministă să se dezvolte în continuare.