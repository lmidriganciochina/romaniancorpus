

Incă din sec.XIV-XV Ţările Române au stabilit ample legături cu marile centre ecleziastice din peninsula Balcanică, Orientul Apropiat, Regatul Polon etc.
Aceste legături s-au stabilit şi au fost întreţinute pe parcursul a câtorva secole, la nivel de stat, prin diverse acţiuni ale domnitorilor celor două ț ări româneşti, care veneau cu bogate daruri şi sume mari de bani în folosul patriarhiilor ortodoxe şi al mănăstirilor.
Deosebit de strânse au fost legăturile domnitorilor, boierilor şi mănăstirilor Ţării Moldovei cu centrele monastice de la Sfântul Munte Athos.
Sfântul Munte devine în această perioadă un simbol care reprezenta unitatea ortodoxiei. Pemăsură ce Muntele Athos câș tigă în autonomie şi, mai ales, după căderea Constantinopolului, este important ca simbol al libertăţii de credinţă ortodoxă şi de menţinere a tradiţiei bizantine. Este perioada când principii care nu erau încadraţi în administraţia otomană, sprijină foarte mult reconstrucţia la Sfântul Munte.
Politica de continuare a tradiţiei bizantine îşi propune următoarele scopuri: ajutorarea Muntelui Athos şi a întregului Răsărit Ortodox, respectarea principiilor corespunzătoare unui idealgreco-roman şi bizantin în materie de guvernare internă şi luptă antiotomană..
Cunoscutul bizantinist Dumitru Nastase a afirmat şi a dovedit în multe studii ale sale căjustificarea principală a variatului ajutor către Mănăstirea Protaton (centru nu numai administrativ al Sfântului Munte) şi către diverse mănăstiri este de natură ideologică. Este vorba de o ideologie de tip imperial, care îi îndemna pe domnii români să dăruiască importante ajutoare mănăstirilor din Muntele Athos. De asemenea, aceste ajutoare se pot explica şi prin dorinţa unor dregători, ctitori de mănăstiri sau biserici, de a nu le lăsa în paragină după moarte: pentru aceasta, ei îşi închinau ctitoriile unora dintre mănăstirile de la Locurile Sfinte. Totodată, un rol important l-au avut călugării athoniţi, care au venit în Ţările Române după ajutor, aducând cu ei sfinte moaşte sau bucăţi din Lemnul Sfănt şi arătând starea grea în care se găsea mănăstirea lor.
După unele date primul dintre domnitorii Ţării Moldovei, care a stabilit legături cu Mănăstirileathonite, a fost Alexanru cel Bun, care, printr-o carte domnescă de la 26 mai 1442, se obligă să vină cu ajutoare şi daruri anuale în folosul Mănăstirii Zograf.
Un moment important al relaţiilor moldo-athonite îl constituie domnia lui Petru Rareş. Ca şi tatăl său, Ştefan cel Mare, domnitorul, pe lângă o bogată activitate ctitoricească interna, o atenţie deosebită a acordat susţinerii mănăstirilor athonite.
Astfel, începând cu Petru Rareş, Mânăstirea Caracalu va rămâne, pentru o perioadă de peste 3 secole, în atenţia voievozilor din Ţările Române. Petru Rareş a pornit, practic, la reconstrucţia
întregii mânăstiri, începând cu arsanaua (portul) acesteia. Legenda spune că însărcinat cu aceste lucrări a fost protospătarul Petru, un apropiat al voievodului, care a fost trimis cu banii şi misiunea de a supraveghea lucrările. El şi-ar fi însuşit o parte din bani, însă, aflând voievodul, şi-a recunoscutfapta şi a făgăduit că va termina construcţia din propria avere. La sfârşitul lucrărilor, spătarul Petrus-a călugărit, primind numele de Pahomie. Contrar opiniei majorităţii istoricilor care susţin că Petru Rareş este înmormântat la Mânăstirea Probota din Moldova, părinţii de la Caracalu afirmă cu tărie că el ar fi venit alături de boierul Petru şi ar fi luat schima cea mare în mânăstirea lor, primind la călugărie tot numele de Pahomie. Aici ar fi rămas până la sfârşitul vieţii şi aici ar fi fost şi înmormântat. În sprijinul acestei susţineri ei invocă fresca din pridvorul mânăstirii înfăţişând doi schimonahi ţinând împreună o biserică. Deasupra stă scris: „Noii ctitori ai acestei sfinte mânăstiri: Pahomie şi Pahomie”.
Ce se poate spune cu siguranţă este că din porunca şi pe cheltuiala lui Petru Rareş s-a zidit maiîntâi arsanaua, aşa cum se poate citi pe pisania ce se păstrează până astăzi: „Stareţ fiind Gherman, Io Petru Voievod şi monahul Ioasaf ctitori, Dionysios Syropoulos Hagi meşter zidar, în anul 1534 s-ausăvârşit acest turn şi incinta”.
Refacerea în totalitate a mânăstirii a început-o tot Petru Rareş, care a construit şi masivul turn de apărare de la intrare. Turnul are 28 de metri înălţime şi, la începutul secolului trecut, încă mai păstra cele două pisanii, acum dispărute. Pentru a renova mânăstirea, Petru Rareş a cerut şi a obţinutpermisiunea sultanului Soliman Magnificul.
Lucrările la Mânăstirea Caracalu s-au încheiat abia în anul 1563, când domn al Moldovei era Alexandru Lăpuşneanu, care, cu siguranţă, a contribuit şi el la refacerea mânăstirii. După cum ştim,el s-a călugărit pe patul de moarte şi a primit numele de Pahomie. Aşa se explică, poate mai bine, prezenţa celui de-al doilea ctitor Pahomie în tabloul votiv. 
Din secolul al XV-lea şi până la începutul secolului al XIX-lea, Mănăstirea Sfântului Pantelimon (supranumită Rusicon), a primit şi ea numeroase ajutoare în bani şi moşii din partea domnitorilor români. Astfel, Petru Rareş la 1542 trimite mănăstirii Pantilimon 6.000 de aspri, încalitate de ajutor anual. 
Deasemenea, de atenţia domnitorului s-a bucurat şi mănăstirea Hilandar, care la 13 martie 1533 a primit o danie de 3000 aspri. Manastirii Xiropotamu Petru Rareş i-a dăruit în 1534 unTetraevanghel. 
Se ştie că la 1546 s-a refăcut zugrăveala mănăstii Zografului. Pentru că în acel an în Moldova domnea Petru Rareş, este exlus ca el, să nu contribuit la refacerea acestei mănăstiri. Totodată avemun hrisov din 1546, prin care domnitorul acordă o suma de bani şi mănăstirii Esfigmenu.
În 1534 parţial a ars mănăstirea Dionisiu. Refacerea acesteia se datorează lui Petru Rareş. Drept dovadă este portretul lui, cât şi al doamnei Elena, ce se pot găsi în catalicon. Aici este olegătură nu numai spirituală. Doamna Elena era fiica lui Iovan Brancovici al Serbiei şi sora văduvei lui Neagoie Basarab, binefăcătorul anterior al mănăstirii. Refacerea mănăstirii datează de la 1546-1547, când egumen era Matei.
Paralel cu acest program, Petru Rareş a iniţiat o acţiune de protejare a ortodoxiei dinTransilvania. Dintr-o scrisoare trimisă de Petru Rareş bistriţenilor din Botoşani, la 19 iulie 1546, aflăm faptul că episcopul moldovean Tarasie este ales episcop de Vad. Petru Rareş intervine pe lângă bistriţeni rugându-i să-1 primească cu cinste şi să vegheze ca preoţii români din ţinutul lor să-i
dea ascultare. Domnul moldovean a dotat episcopia cu două sate din domeniul Ciceului. În ceea ce priveşte protejarea ortodoxiei, este remarcabil şi efortul făcut de Petru Rareş în Polonia, pentru a proteja comunitatea ruteană. Acest efort este pus în evidenţă de numirea unui episcop rutean - Macarie Tuczarpski - de către regele Poloniei, Sigismund I, în 1539, ca prim episcop ortodox deLwov. Regele îşi motivează decizia prin dorinţa de a întrerupe legăturile dintre rutenii ortodocşi şi ortodoxia din Moldova, pentru ca „preoţii ortodocşi din Podolia şi Rusia să nu mai fie obligaţi pe viitor să se ducă în Moldova şi în alte ţări străine pentru a fi hirotoniţi şi pentru treburile lor religoase". Legăturile existau şi pe un fond de colaborare politică. O diplomă a regelui Sigismund I, dată la Pinchkow în 3 ianuarie 1541, face o donaţie masivă lui loan Tarnowski, ce constă în sateconfiscate de la nobilii ruteni care sunt ortodocşi ("qui sunt ritus Ruthenici"), pentru că s-au unit cuvoievodul Moldovei. Pretenţiile Moldovei asupra Pocuţiei par să fie alimentate de populaţia locală care era favorabilă domnilor români, din solidaritate ortodoxă..
De atenţia domnitorului s-a bucurat şi biserica sârbă. Astfel, Petru Rareş şi soţia s-a Elena sunttrecuţi în pomelnicele mănăstirilor Cruşedol, Sopociani.
Din cele expuse, subliniem că Petru Rareş a dus o politică confesională externă activă, construind sau a iniţiînd lucrări de reconstrucţie, finanţând împodobirea cu picturi, donare de obiecte de cult, expediere de ajutoare în bani la mănăstirile Hilandar, Dionisiu, Karakallu, Protaton, Cruşedol, Sopociani. Totodată, domnitorul s-a preocupat şi de protejarea ortodocşior din Transilvania şi a rutenilor ortodocşi din Pocuţia, Regatul Polon Catolic.
