

Invenţiile lui Leonardo da Vinci, Thomas Edison sau Tim Berners-Lee – creatorul internetului – au fost posibile numai pentru că aceşti oameni au avut capacitatea de a vizualiza şide a-şi desena ideile.”
Studiul integrat al limbii şi literaturii are în vizor educaţia lingvistică (EL) şi cea literar- artistică (ELA), sau – mai nou – formarea competenţelor de comunicare şi a celor lectorale, fără delimitarea netă pe domeniile ştiinţifice „lingvistică” şi „istorie şi teorie literară”, atât la nivelul gimnazial, cât şi la cel liceal. Viziunea asupra studiului integrat se edifică pe fiecare dintre principiile de bază ale didacticii moderne: principiul intuiţiei; principiul legării teoriei de practică; principiul însuşirii conştiente şi active a cunoştinţelor; principiul sistematizării şicontinuităţii cunoştinţelor; principiul accesibilităţii cunoştinţelor sau respectării particularităţilor de vârstă; principiul individualizării şi diferenţierii învăţării; principiul însuşirii temeinice a cunoştinţelor, într-o măsură mai mare sau mai mică, dupăcaz.
Dependentă de principiul însuşirii conştiente şi active a cunoştinţelor, deprincipiul sistematizării şi continuităţii cunoştinţelor şi de principiul însuşirii temeinice a cunoştinţelor,ilustrarea devine, în studiul integrat al acestei discipline şcolare, un procedeu şi o conditio sine qua non pentru formarea competenţelor specifice ale domeniului. Este axiomatică afirmaţia căutilizarea unor imagini, scheme, tabele, diagrame, grafice contribuie la formarea gândiriistructural-sistematice, iar acest adevăr este valabil fie pentru situaţiile când elevul primeşte un produs grafic de gata, cu ajutorul şi prin intermediul căruia învaţă, fie pentru situaţiile profund formatoare, în care elevul îşi reprezintă singur anumite date sau organizează anumite informaţii. Altfel spus, utilizarea reperelor vizuale îşi găseşte loc şi rost în fiecare etapă a triadei predare-învăţare-evaluare, nu doar în cadrul predării, prin metoda observării sau a demonstraţiei.
Valorificând şi dezvoltând din plin inteligenţa spaţio-vizuală a copilului1, ilustraţia însoţeşte textul literar de la primele cărţi cu care acesta intră în contact: cu cât elevul este mai mare, cu atât ilustraţiile propriu-zise (portrete, compoziţii, colaje, schiţe, poze) sunt mai rare, mai puţin implicate în procesul de învăţare, locul lor fiind ocupat de alte reprezentări vizuale. Procedeul ilustrării în învăţarea limbii şi literaturii nu se va rezuma la imaginile din manual, compunerile după tablou şi filmuleţele din Internet. Locul imaginii de escortă îl iau formelegrafice care facilitează actualizarea şi trecerea în revistă, ordonează analiza şi sinteza, valorifică plenar creativitatea. Aspectul la care intenţionăm să ne oprim în acest articol este utilizareaformelor grafice de tip hartă, aplicate pentru formarea competenţelor de comunicare. În acest sens, avem convingerea că deprinderea de organizare grafică a informaţiei cunoscute sau a celei noi este parte integrantă a competenţei de a învăţa, a şti să înveţi. Fără îndoială, elevii cu. inteligenţa vizuală şi spaţială dezvoltată vor avea aici un atu, cu influenţe pozitive distincte asupra inteligenţei verbale.
Printre întrebările cu care dr. Thomas Armstrong detectează inteligenţa vizuală a copilului, una ne-a atras atenţia prin specificul ei: Citeşti sau desenezi hărţi pentruamuzament? Elevii care au asemenea deprindere vor constitui echipa de sprijin a profesorului delimbă şi literatură, şi nu doar pentru amuzament, ci şi în următoarele situaţii didactice:
Studierea unui text literar de proporţii: cartografierea datelor textului literar prinalcătuirea diferitelor hărţi mentale [a se vedea: în teleologia cărora pe locul întâi se situează capacitatea cititorului de a surprinde şi de a prezenta grafic (a) structura textului; (b) momentelesubiectului; (c) liniile de subiect; (d) tipologia personajelor; (e) reţelele tematice şi cuvintele-cheie ale textului; (f) relaţia narator-naratar; (g) arhitectonica textului; (h) cronotopul textuluiş.a.m.d.
Din experienţa de conceptualizare şi prezentare schematică a datelor textului derivăadaptarea, pentru obiectivele disciplinei, a diferitelor forme grafice2: Harta naraţiunii, Harta empatiei, Harta socială a personajelor, Harta culturală a textului, Diagrama cauzelor şi a efectelor, Scheletul de peşte, Cadranele, Analiza SWOT, Graficul T, Graficul M, Diagrama Venn etc.
Harta culturală Stilul generaţiilor
Pentru aplicarea tehnicii, e nevoie de 2-3 zile – interval între formularea sarcinii şi reflecţie. Este important să racordăm sarcina la elaborarea unui produs reflexiv sau de sinteză, dar scrierea textului reflexiv poate fi înlocuită prin colaj, prezentare de poster sau prezentare de imagini şi text în Prezi, Power Point, Publisher. Elevii au timpul indicat pentru a se documentaîn privinţa datelor cerute.
Când tabelul este completat, oferim o oră de reflecţie, la care se creează oportunitatea de a examina tabelul propriu pe verticală şi pe orizontală (unii vor avea veritabile surprize) şi de a-lcompara cu al câtorva colegi – în grup stabil sau dinamic – pentru a putea generaliza, în final,asupra subiectului: Stilul generaţiilor. Construirea unei hărţi mentale comune pentru toată clasa, cu ramurile de bază vizând coloanele şi cu cele secundare valorificând liniile tabelului, va încununa această investigaţie. Acum, având la îndemână harta, nu este dificil să identificăm pe ea, la fiecare text epic sau dramatic, locul / locurile în care se situează un personaj sau altul, înbaza cronotopului.
Proiectarea unei naraţiuni, meditaţii, reflecţii în baza reperelor date alimentează o altă strategie, foarte importantă, a utilizării suporturilor de tip hartă în predarea limbii şi literaturii. Se recomandă acumularea datelor de start într-o anumită formă grafică, situată sub umbrelatehnicilor numite generic „Metafore”: Arbore, Avion, Autobuz, Corabie, Bicicletă, Floare de nufăr, Explozie stelară. Cuvântul-cheie, întrebarea sau subiectul / tema scrierii se plasează în centru (în forme de tip stea, floare), dedesubt (în forme de tip arbore) ori deasupra(în forme de tip obiecte). Alegerea formei respective este determinată direct de metafora corespunzătoare, iar profunzimea explorării subiectului rămâne la discreţia profesorului.
Aplicarea tehnicii respective pentru o scriere despre sine, în baza unei scheme de avion,bunăoară, va avea următoarele repere în jurul avionului desenat pe tot spaţiul foii:
Pe pista de decolare: de unde venim (Ce vrem să relatăm despre familia şi trecutulnostru?).
Alături de rezervor şi motor: ce ne dă putere, ce ne propulsează (De unde ne alimentăm cu energie, de unde ne inspirăm?).
În drept cu cabina pilotului: cum manevrăm / rezolvăm problemele (Ce strategii desoluţionare a problemelor preferăm? Cum ieşim din situaţii dificile? ).
În drept cu cala de bagaje: ce valori avem (Ce am primit prin educaţie de acasă? Ce calităţi constituie atuurile noastre? Ce trăsături de caracter ne sunt specifice?).
În faţa avionului: încotro ne îndreptăm (Care sunt scopurile noastre în viaţă? Unde sperăm să ajungem? Ce intenţionăm să facem?). 
Dacă folosim forma de bicicletă, reperele vor fi:
Pe portbagaj: rezervele mele.
În dreptul ghidonului: mă ghidez de principiile...
În dreptul lanţului de transmisie şi al pedalelor: avansez cu...; mă ajută să merg înainte...În dreptul roţilor: drumul meu este...; merg în direcţia...
În faţa lămpii: îmi luminează calea...
Pe şa: mă sprijin pe...
Exersat pentru autoprezentare, modelul respectiv este aplicabil şi pentru prezentarea unui personaj de ficţiune, despre care intenţionăm să scriem. Atunci nu vom folosi persoana I, cipersoana III, iar mesajul va fi mai detaşat şi mai puţin personal. 
Tot pentru scrierea narativă utilizăm tehnica structurată în formă de Piramidă: preluarea formei este doar spre a ordona şi a ierarhiza ideile acumulate iniţial pentru o scriere de ficţiune.
Ordonarea / organizarea informaţiei – pentru actualizare, sistematizare, acumulare,sinteză etc. Pornind de la completarea unor tabele, construirea diagramelor, continuând cu reţele(Păienjeniş, Clustering, Ciorchine), vom ajunge la veritabile Hărţi mentale, a căror extindere va
fi limitată doar de capacitatea noastră de explorare a subiectului. Aplicarea aceleiaşi forme la începutul unei unităţi de conţinut, cu scopul actualizării, şi revenirea la ea în final, cu scopul generalizării (în culori diferite) va ilustra cât se poate de elocvent procesul de învăţare.
Orice forme grafice am alege, noi nu doar studiem limba şi literatura, nu doar formăm competenţe de comunicare, ci şi îl înarmăm pe elevi cu acele cunoştinţe de care vor avea nevoie atunci când realitatea le va reclama competenţe acţional-strategice şi îi va pune în faţa necesităţii de a prezenta grafic situaţia actuală sau planuri şi programe pentru ziua de mâine.
