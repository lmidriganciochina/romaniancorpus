TITLE: CATEGORIA TIMPULUI ÎN MITOLOGIE
AUTHOR: Victoria Baraga

Timpul este o categorie complexă, multidimensională şi multifuncţională, care este întâlnită în diferite domenii de cercetare: istorie, ştiinţă, filosofie şi mitologie.
Semantica atribuită timpului diferă în funcţie de tărâmul investigat. În terminologia comună timpul este conceput ca un mediu omogen şi nedefinit, analog spaţiului, în care ne apare succesiunea ireversibilă afenomenelor. Dacă implicaţia în cadrul evenimentului creşte, atunci timpul exprimă o durată, o perioadă, măsurată în ore, zile etc., care corespunde desfăşurării unei acţiuni, unui fenomen, unui eveniment; scurgere succesivă de momente; interval, răstimp, răgaz. Pentru un discurs istoric, care doreşte să accentuieze o perioadă determinată istorică sau o epocă. Se utilizează expresia pe timpuri , adică demult, odinioară. Dar termenul de timp califică şi ansamblul factorilor meteorologici, stabilind o stare a atmosferei într-o regiune,pe o perioadă dată.
1. Raportul timpului cu spaţiu.
De cele mai dese ori timpul este relaţionat spaţiului, însă în ce mod?
Istoricul este deja obişnuit să plaseze evenimentele în coordonatele spaţio-temporale. Conform
filosofiei lui Bergson, care percepea durata ca un flux interminabil de momente încărcate emotiv, ceconstituie un continuum trecut-viitor, timpul ar fi a patra dimensiune a spaţiului. După acest raţionament timpul este spaţializat, adică constituie o dimensiune suplimentară a spaţiului. În mitologia mai multor popoare, dimpotrivă, timpul este considerat un generator al spaţiului şi nu invers. Calitatea timpului determină confuguraţiile şi substanţa spaţială. Timpul este condiţia, dar şi reflecţia manifestării. Totul se naşte în timp şi prin timp. Spaţiul şi materia sunt doar consecinţe şi funcţii ale timpului.
Timpul, de asemenea, se raportează şi la structura spaţiului terestru. Corespunzător teoriei heliocentrice propusă de sec. 16 şi susţinută de versiunea oficială actuală, pământul se roteşte în jurul propriei axe, dar şi în jurul soarelui împreună cu alte planete şi sateliţi aiacestora. Mitologia universală susţine o altă versiune, la a cărei bază se află teoria geocentrică. Potrivit acestei teorii suprafaţa terestră a pământului este oarecum plată, iar deasupra ei se află o cupolă protectoare ce adăposteşte soarele luna şi stelele ce se rotesc în jurul stelei polare. În terminologia mitică deseori întâlnim expresii înrădăcinate precum „buricul pământului”, „marginile pământului”, „stâlpii cerului”, „luminătorii de zi şi de noapte de pe tăria cerului” etc.
2. Raportul timpului cu fiinţa.
Gândirea istorică operează cu trei cele trei dimensiuni ale timpului: trecut, prezent şi viitor. Heidegger ajunge la o concluzie particulară şi fundamentală exegezei sale filosofice: „Timpul autentic estecvadridimensional”. Cea de-a patra dimensiune ocultată lumii manifeste este de fapt fundamentală şi diriguitoare, ea determină colaborarea celorlalte trei dimensiuni şi le alimentează prin a sa prezenţă statornică. Deci, Timpul şi Fiinţa nu se produc unul pe celălalt, dar se determină reciproc, se află într-o relaţie de co-apartenenţă. Este o deschidere ocultată către mundaneitate şi o oferire continuă şi voalată a eternului prezent.
Mitologia, însă, operează cu o gamă variată a structurilor temporale. 
Nicolaus Copernic în a) Absenţa timpului vs anihilarea timpului – noţiune mitologică ce indică starea precosmică, adică parametrii haosului primordial, timpul inert sau lipsa temporalităţii. Ceva similar, dar posterior lumii esteanularea dimensiunii temporale.
b) Timpul cosmogonic vs Timpul escatologic. Cosmogonia relatează despre istoria facerii lumii. În
acelaşi timp cosmogonia, constituie un modelul exemplar al oricărei modalităţi de acţiune. Cosmosul
reprezintă arhetipul perfect al oricărui act creator. În apocalipsă timpul se anulează, adică nu mai
funcţionează structurarea cosmică. Timpul escatologic dezvăluie existenţa după moartea fizică şi destinul final al lumii. Existenţa escatologică decurge din concepţia imortalităţii după moartea fizică, şi ea este determinată de coordonatele vieţii prezente.
c) Timpul eternei reîntoarceri vs Timp descendent (yuga). Timpul eternei reîntoarceri tinde în continuu către acel mister, care generează legităţi, el constituie amintirea şi revenirea la plenitudinea timpuluiprimordial. Timpul eternei reîntoarceri presupune necesitatea şi revenirea la actul revelării. Eterna reîntoarcere nu repetă faptul fizic, ci „gestul arhetipal”, reproiectând acelaşi principiu. Timpul eternei reîntoarceri prin natura sa este anti-entropic, el constituie rezervorul arhetipurilor potenţiale întru actualizare. Conform filozofiei budiste timpul istoric este alcătuit din ere – yuga. Aceste patru Yugas sunt: Satya Yuga(Era Adevărului), Treta Yuga, Dwapara Yuga si Kali Yuga (Era cea mai întunecată). Fiecare dintre aceste ere se distinge printr-o anumită etapă de dezvoltare a societăţii umane, ce reflectă evoluţia conştiinţei individuale. Descendenţa epocilor indică etape ale coborârii în materie.
d) Timpul relativist (concentrat vs diluat). Motivul „Tinereţe fără bătrâneţe şi viaţă fără de moarte” este întâlnit în mai multe zone mitologice şi indică pluralitatea structurilor temporale. Există un timp cotidian,pe care impropriu îl denumim obiectiv şi un timp ce deraiază de la aceşti parametri: fie că este un timp comprimat, în care personajele îmbătrânesc rapid, ajungând într-o lume subterană sau la periferiile pământului; fie că este un timp dilatat, în care eroul savurează fiecare clipă, pe când ceilalţi îşi numără anii.
e) Timpul diurn vs Timpul nocturn. În mitologia mai multor popoare se mai distinge timpul după influenţa solară sau selenară, astfel timpul diurn reactualizează viaţa naturii, iar cel nocturn moartea acesteia.Cel dintâi reiterează forţele luminii, iar celălalt cele ale întunericului.
f) Timpul fast vs Timpul nefast. În legătură cu influenţa corpurilor cereşti sau a altor factori timpul mitic se prezintă a fi fast sau nefast. Favorabil sau nefavorabil pentru realizarea unui act, ritual, ceremonial.
g) Timpul sacru vs Timpul profan. Timpul sacru este o coordonată a calificării ce este greu de definit în termenii comunicării curente, dar care se distinge prin statornicia esenţelor, prin prezenţa hierofaniei şi prinsursa vitalităţii continui. Sacralitatea este concepută ca o înfăţişare magico-mistică ce realizează o deschidere spre porţile imensităţii spirituale, spre „Focul cel Viu şi Veşnic”, datorită căruia toate fiinţează. Timpul profan este o coordonată a efemerului, ce poate fi măsurat la prima vedere, dar fundamental îi scapă încărcătura semantică, care neglijând temporalitatea divină de fapt se privează de esenţă.
Timpul mitic este, prin urmare, o categorie polidimensională şi polisemantică, ce dezvăluie valenţele latente, dar şi manifeste ale sufletului universal. Mitologia deschide perspective afective şi gnosiologice omului lumesc, care îşi caută identitatea fiinţei.