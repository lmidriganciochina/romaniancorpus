TITLE: Asistența psihologică a adolescentului, victimă a violenței în școală
AUTHOR: Olarescu Valentine, Balan Constantin Razvan

Fiecare dintre noi resimte astăzi o escaladare a fenomenului violenţei în lume. De asemenea,suntem martori la proliferarea violenţei între naţiuni, ca rezultat al excluderii sociale şi al decăderii societăţilor. Aceasta se manifestă din cauza ratelor mari ale şomajului, sărăciei, dependenţei de droguri, degradării mediului etc.
Acest fenomen a ajuns să se manifeste şi în şcoli. Violența în instituțiile de învățământ devine un
fenomen îngrijorător, deoarece poate afecta chiar fundația unei societăți, prin prejudiciul adus în mod direct procesului de educație. Ca și în cazul violenței domestice, putem anticipa și în privința violenței psihologice din școli că procentul real al actelor de acest gen este mult mai mare decât cel declarat în mod oficial. Acest lucru este susținut și de numeroasele reportaje apărute în mass-media din România șiRepublica Moldova, unde sunt expuse acte de violență, fizică și psihologică, atât din partea elevilor, cât și din partea profesorilor sau chiar din partea părinților sau a altor persoane din afara unității de învățământ. Elevii devin din ce în ce mai influențați de violența și manifestările vulgare din mass-media și din rețelele sociale, acestea prezentând de cele mai multe ori violența dintr-un punct atractiv, ca o oportunitatede divertisment, insuflând astfel în mintea adolescenților că aceste acte deviante sunt un lucru pozitiv, necesar pentru generația tânără. Injuriile, insultele și țipetele au devenit un lucru uzual în rândul tinerilor, atât în mediul școlar cât și în afara acestuia.
Violența școlară este un fenomen extrem de complex, cu ramificații multiple: în familie,societate, școală, asupra propriei persoane și asupra culturii. Diversele ei forme sunt interconectate și au o dinamică specifică: violență importată din afara școlii, dar și violența generată de sistemul școlar; violența adulților împotriva elevilor dar și violența elevilor împotriva profesorilor. Dacă în trecut şcoala reprezenta un ,,refugiu‖, un loc „ocrotit de Dumnezeu‖, astăzi aceasta a devenit un capitol din scenariul zilnic al incidentelor violente în care sunt implicaţi copii, adolescenți şiprofesori. Studiile de caz efectuate în ţări precum Iordania, Statele Unite ale Americii, Etiopia, Israel, Columbia sau state europene au arătat că problematica violenţei în şcoli nu a reuşit să atragă îndeajuns atenţia opiniei publice. A venit însă momentul ca guvernele, organizaţiile neguvernamentale şi comunităţile de afaceri să elaboreze strategii globale pentru a putea limita extinderea violenţei în şcoli. Toate acestea ar trebui să aibă loc sub directa supraveghere şi îndrumarea cadrelor didactice, a familiilor şi a mass media.
Factorii ce conduc la violenţă sunt cunoscuţi. Aceştia sunt strâns legaţi de educaţie şi sunt de ordin intern şi extern: renunţarea la studii; provenienţa copiilor din familii dezbinate; imaginea violenţei transmisă de mass media; conflicte în rândul comunităţilor; sărăcia ca rezultat al ratei crescute a şomajului.
Dicţionarul de pedagogie defineşte educaţia ca fiind ,,un ansamblu de acţiuni desfăşurate în mod deliberat într-o societate, în vederea transmiterii şi formării, la noile generaţii, a experienţei de muncă şi de viaţă, a cunoştinţelor, deprinderilor, comportamentelor şi valorilor acumulate de oameni până în acel moment‖.
Agresivitatea este un subiect delicat care provoacă anxietate. În plus, datorită impactului său negativ, naşte sentimente neplăcute şi necesită curaj din partea celor care trăiesc în astfel de condiţii. Este în natura firii umane să evite situaţiile neplăcute şi durerile, dar realitatea ne demonstrează că atât în viaţa de zi cu zi, cât şi în şcoli, rata violenţei creşte în mod alarmant, avândun impact devastator asupra tuturor domeniilor de activitate.
Agresivitatea este o realitate care poate fi combătută numai prin analizarea problemei şi adoptarea unor soluţii. Este dureros să recunoaştem că în şcoli, tradițional considerate lăcaşe de învăţământ şi dezvoltare a spiritului uman, există forme de agresivitate. Acest aspect trece de multe ori pe plan secund atunci când violența trebuie dezbătută public sau analizată de către oficialităţi.
Violenţa ca efect al agresivităţii costă. Costurile nu sunt neapărat de ordin financiar, ci mai ales de ordin psihologic, provocând traume pe termen lung asupra sănătăţii psihice şi fizice, dezvoltării personalităţii, pierderii simţului realităţii şi comportamentului social.
Sunt voci care afirmă că agresivitatea este un fenomen natural şi tranzitoriu în dezvoltarea copilului şi a adolescentului, o etapă pe care majoritatea celor de vârstă şcolară trebuie să o parcurgă. De asemenea, multe din actele de violenţă sunt provocate ―din joacă‖ şi pot dispărea pe măsură ce tinerii cresc şi se maturizează.
Ce este de fapt agresivitatea? Conform ―Dicţionarului de psihologie‖ coordonat de Ursula Şchiopu, aceasta reprezintă ―comportamente încărcate de reacţii brutale, distructive şi de atacare. Se mai poate defini ca atitudine bătăioasă, mai general spus însuşirea de a trăi şi a asigura trebuinţele vitale principale (alimentare şi mai ales sexuale) prin forţă.‖
Agresivitatea urbană a fost studiată de UNESCO şi s-a ajuns la concluzia că periferiile oraşelor în care locuiesc grupuri mari de oameni deprivaţi material produc un număr mare de grupuri agresive. Există şi o opinie oarecum inversă, difuzată mai ales prin curente care consideră că din grupurile de oameni bogaţi majoritatea au ajuns la această poziţie economică prin mijloace agresive. Ca atare, agresivitatea ca impuls este situată sub nivelul conştient de manifestare comportamentală şi necesită inhibare prin procesul de învăţare socială. Există diferenţe deagresivitate în funcţie de nivelul cultural. În orice colectiv există o anumită cantitate de agresivitate determinată de competitivitate. Putem considera că există o fină diferenţiere între termenii violenţă şi agresivitate.
În timpul cursurilor universitare, celor care se pregătesc să devină profesori li se spune fără ezitare că este greu de păstrat liniştea în şcoli. Nici o problemă nu poate fi considerată pe deplin rezolvată, orice incident din interiorul sau din afara şcolii putând conduce la manifestări ostile. Tocmai de aceea profesorii trebuie să ştie că regulamentul dintr-o şcoală trebuie respectat ad literam.
Studiile efectuate în şcolile din SUA arată că se tinde spre trecerea, lentă dar ireversibilă, spre manifestarea violenţei în clasele de şcoală. Grupuri iniţial mici, marginalizate, formate din elevi care absentează în mod repetat, cresc în timp.
Care sunt factorii care conduc la aceste fenomene?
1. insuficienta pregătire psiho-pedagogică a cadrelor didactice. Intensitatea violenţei direcţionate către profesori nu are valori constante. Ocazional, ea reflectă resentimentele elevilor faţă de profesori sau faptul că profesorii tineri, mai puţin experimentați, nu sunt capabili să impună respect. Poate fi, de asemenea, semnul unei atitudini sexiste faţă defemeile-profesor sau al unei ostilităţi faţă de profesorii care manifestă o atitudine prea rigidă. Această enumerare nu se vrea a fi una ştiinţifică, ci se vrea a fi considerată baza în identificareaatitudinilor ce trebuie evitate, de exemplu lipsa de respect faţă de semeni, provocarea, familiaritatea excesivă, rigiditatea ş.a.m.d.
2. condiţii materiale improprii desfăşurării cursurilor.
Şcoala însăşi poate genera factori care conduc la violenţă: o clădire prost întreţinută, metode inadecvate de predare, lipsa unor regulamente de ordine interioară, lipsa manualelor, programe şcolare neadecvate vârstei şi nevoilor elevilor, cursuri/lecţii predate la un nivel slab, întârzierea profesorilor la ore, lipsa de comunicare dintre profesor şi elev etc. Profesorii sunt ceicare trebuie să detecteze primele forme de manifestare a violenţei şi să le remedieze la timp, cerând sprijinul întregului corp profesoral şi al familiilor.
3. comportamente agresive manifestate în familie.
Violenţa este alimentată şi din afara şcolilor. Poate fi legată de violenţa domestică, renunţarea unuia dintre părinţi la îngrijirea copilului, absenteism etc. La acestea se adaugă ―gaşca‖ şi influenţa acesteia asupra elevului. Violenţa poate avea legătură cu rasismul mai ales în şcolile în care autorităţile locale, poliţia, nu au o influenţă foarte mare.
Aceşti factori se asociază de obicei şi cu structuri imature de personalitate, cu stress-ul cotidianşi lipsa unor resurse de supravieţuire. Toate acestea conduc la furturi, abuzuri de diferite forme şi refuzul de a discuta despre implicarea sau complicitatea la astfel de acţiuni.
Principalele motive din cauza cărora elevii se manifestă violent, dezvăluite de studiile comparative, se referă la factori de ordin economic, familial, educaţional şi social. Apariţia violenţei este, adesea, rezultatul interacţiunii mai multor factori.
1. Factorii economici includ excluderea socială şi economică, sărăcie, educaţie inegală şi inechitabilă şi lipsa locurilor de muncă; şomajul în rândurile tineretului; distribuţia ineficientă a fondurilor pentru învăţământ; slaba echipare şi supraîncărcarea claselor şcolare; lipsa psihologilor; lipsa mijloacelor de transport care să lege şcolile de cartierele mărginaşe sau de localităţile îndepărtate; condiţiile proaste de viaţă (lipsa alimentelor de bază sau insuficienţa acestora, a hainelor, standarde reduse de viaţă);
2. Factorii legaţi de familie: lipsa de supraveghere din partea părinţilor sau a fraţilor mai mari; părinţi duri, cu o orientare disciplinară incertă; părinţi divorţaţi; inexistenţa valorilor familiale(morale, religioase);
3. Factorii legaţi de şcoală, care determină rezultate slabe, conduc la incidente violente şi modele de agresivitate; relaţii dure, agresive şi distructive între elevi; clase cu număr foarte mare de elevi, deci greu de stăpânit; programa prestabilită şi inflexibilă, irelevantă pentru interesul şi nevoile elevilor; slabă comunicare, uneori aproape inexistentă, între elevi şi profesori; profesori care aplică metode punitive în educaţie (care dau afară elevii din clasă, îi umilesc în faţa colegiloretc);
4. Factori de ordin social şi politic, care se referă la violenţa politică asociată cu războaie şi conflicte armate; mass media violente, discriminatorii şi care promovează programele anti-sociale;găşti de cartier care tulbură liniştea publică în şi pe lângă şcoli; furtul avutului elevilor sau / şi al şcolii; abuzul de alcool şi droguri;
5. Factori de ordin individual. De subliniat că aceşti factori, care se referă la personalitate,atitudini agresive, neputinţa de a lega relaţii interumane etc., chiar dacă sunt des amintiţi de studii efectuate în ţările dezvoltate ca factori cauzali ai violenţei, nu par să capteze atenţia cercetătorilor.
Este foarte interesant de observat că familia, şcoala şi mass media (în special televiziunea) sunt enumerate ca factori majori care determină/induc comportamentul violent în ţările dezvoltate. Factorii economici din ţările în curs de dezvoltare, aşa cum sunt ei evidenţiaţi în studiile din America Latină, tind să fie consideraţi drept probleme majore pentru comunitatea elevilor. Aceasta în timp ce ţările industrializate consideră sărăcia relevantă numai pentru sub-populaţiile deprivate din punct de vedere economic (minorităţi etnice, şomeri etc).
O problemă inițială în cercetarea amănunțită a violenței școlare o reprezintă definirea acesteia, ―identificarea‖ acelor comportamente care pot fi incluse în acest fenomen. Această problemă este cu atât mai complexă cu cât în literatura de specialitate există diverse definiții și tipologii ale violenței. La nivel general, violența poate fi de două feluri:
-  violența fizică (lovituri, agresiuni fizice, etc.);
-  violența psihologică (injurii, țipete, amenințări, hărțuire, tachinare, poreclire, etc.);violența psihologică poate să fie atât verbală, cât și non-verbală.
Violența fizică, dar și cea psihologică creează un mediu dăunător scopurilor urmărite de școală, creeându-se un climat de insecuritate și total ineficient.
Cea mai mare problemă pe care o întâlnim în cazul violenței psihologice este aceea că de cele mai multe ori este considerată o situație normală, tolerabilă în cadrul unei școli, în actualul context social, deoarece o regăsim în toate segmentele vieții sociale (în mass-media, în cadrul familiei, etc.).În mediul școlar, cele mai întâlnite forme ale violenței psihologice sunt cele referitoare la trăsăturile fizice sau psihice ale colegilor, comportament determinat de cele mai multe ori din cauza vârstei elevilor, aceștia devenind la adolescență mai atenți și mai critici cu privire la aceste aspecte.
Elevii devin din ce în ce mai influențați de violența și manifestările vulgare din mass-media și din rețelele sociale, acestea prezentând de cele mai multe ori violența dintr-un punct atractiv, ca o oportunitatede divertisment, insuflând astfel în mintea adolescenților că aceste acte deviante sunt un lucru pozitiv, necesar pentru generația tânără. Injuriile, insultele și țipetele au devenit un lucru uzual în rândul tinerilor, atât în mediul școlar cât și în afara acestuia.
De asemenea, adolescenții folosesc violența psihologică asupra colegilor de la școală sau asupra profesorilor fie pentru a obține atenția celorlalți, cu scopul de a deveni populari, fie pentru a dobândi control și autoritate.
Fenomenul de violenţă în şcoală se caracterizează prin următoarele dimensiuni şi aspecte:
- intensitatea fenomenului şi frecvenţa acestuia în funcţie de categoria şi tipul actului de violenţă;
- frecvenţa actelor de violenţă în funcţie de tipul autorului;
- frecvenţa actelor de violenţă în funcţie de tipul victimei;
- principalele prejudicii ale actelor de violenţă;
- actele de violenţă cele mai grave şi tipurile de consecinţe.
Deşi există numeroase lucrări referitoare la fenomenul violenţei manifestate printre elevi, informaţii concrete despre consecințele psihologice ale violenței asupra adolescenților (victime) în România si Republica Moldova nu există. La ziua de astăzi există necesitatea elaborării unei lucrări științifice în vederea constatării impactului violenței asupra psihicului uman în dezvoltare și de a identifica căile de ameliorare a consecințelor. Pentru aceasta ne-am înaintat obiectivele:
- Studiul literaturii de domeniu privind violența in școală și impactul asupra adolescentului cu/fără dizabilități.
- Selectarea setului de metode și a eșantionului de subiecți.
- Desfășurarea experimentelor psihologice - constatare, formativ, control.
- Elaborarea recomandărilor pt prevenție și combatere a violenței in școală.Rezultate scontate:
- Vom constata care sunt particularitățile adolescentului victimă a violenței.
- Vom elabora un program psihologic de intervenție in cazul victimelor violenței.
- Vom elabora recomandări (ghid de bune practici) pentru identificarea timpurie a particularităților adolescentului victimă a violenței și ameliorarea acestora (formarea capacitatilor decoping)
Vârsta subiecților: 15 -18 ani. Setul de instrumente utilizate va cuprinde metodele acceptate deColegiul Psihologilor din România.
În încheiere vom finisa cu fraza: A lupta contra violenţei şcolare înseamnă a ameliora calitatea relaţiilor şi a comunicării între toate persoanele angrenate în actul educaţional.