
In virtutea caracterului unitar al sistemului de învăţământ din Republica Moldova şi a şanselor egale la educaţie, instruirea devine o obligaţie strategică pentru dezvoltarea copiilor dinzonele rurale, dezavantajate prin factorii specifici teritoriali, social-economici şi demografici, dictând forma de organizare a învăţământului simultan.
Perspectiva educaţiei centrate pe elev nu se face selectiv, după aşezarea geografică sau numărul de copii în grupul şcolar, şi presupune asigurarea dezvoltării şi autodezvoltării tuturor elevilor în raport cu particularităţile individuale ale acestora în calitate de subiect al procesului educaţional; oferirea fiecărui elev a posibilităţii de a realiza potenţialul propriu în cunoaştere,comportament, socializare; dezvoltarea experienţelor individuale ale elevilor şi includerea lor în activitatea de instruire activă .
În vederea realizării acestor principii, activitatea cadrelor didactice implică o pregătire temeinică, experienţă şi deschidere pentru realizarea activităţii în circumstanţe diferite decât tradiţionale. Cadrul didactic trebuie să aibă capacitatea de a adapta curriculumul la specificul mediului rural, să realizeze lecţii care le permit elevilor să racordeze informaţiile şi cunoştinţelece trebuie predate conform curriculumului naţional la mediul de viaţă pe care îl cunosc şi să realizeze proiecte şi lecţii care îi ajută pe elevi să înveţe. În mediul rural, dascălul cunoaşte foarte bine atât copiii încredinţaţi spre educare, cât şi părinţii lor; pornind de la ideea că aceasta reprezintă premisa reuşitei activităţii instructiv-educative, predarea în învăţământul simultan
constituind o provocare pentru învăţătorii claselor primare.
Organizarea temeinică a activităţilor curriculare, precum şi valorificarea instructiv-
educativă a acestora, asigură, în clasele combinate, rezultate la fel de bune ca şi în condiţiile activităţii cu o singură clasă, menţionează M. Păunescu, autoarea lucrării „Utilizarea joculuididactic în cadrul lecţiilor de matematică la clasele I-IV în învăţământul cu predare simultană”, practicând, „de-a lungul a optsprezece ani, predarea la două clase simultane, apoi la patru clase simultane, totdeauna acordând copiilor şanse de dezvoltare egale cu ale celor care învaţă la o singură clasă” . „Şi în acest context întâlnim elevi cu aspiraţii mari, susţinute de potenţiale cognitiv-afective uriaşe, care au acelaşi drept la educaţie ca şi semenii lor ce au şansa de a locui în comunităţi mai populate”, menționează autoarea, subliniind ideea că învăţământul simultan este o realitate a sistemului educaţional din mediul rural şi, conform Convenţiei Drepturilor Copilului, alături de dreptul de a exista, dreptul la educaţie este fundamental pentru fiinţa umană”.
Proiectarea activităţii didactice în clasele cu regim simultan este o condiţie de bază a optimizării şi raţionalizării elementelor lecţiei integrate, constituind, pentru cadrele didactice dinînvăţământul simultan, expresia pregătirii psihopedagogice şi afirmării creativităţii didactice.Concepţia autorului cursului „Managementul învăţământului simultan” V. Molan, propus la distanţă candidaţilor ce urmează stagiile de pregătire în vederea formării competenţelor depredare-învăţare-evaluare în clasa cu regim simultan, promovează modelul proiectării didacticeaxat pe principiile educaţiei centrate pe elev, unde elevul trebuie încurajat să descopere puterea personalităţii sale, să-şi valorifice şi să-şi dezvolte potenţialul pe care-l posedă, profesorul fiind, la rândul lui, responsabil de modelarea personalităţii elevului. Argumentate logic şi dezvoltate detaliat de autorii suportului de curs „Psihopedagogia centrată pe copil” (coord. Vl. Guţu), acesteprincipii se structurează pe aspecte educativ-didactice generale (al accesibilităţii, al integrării teoriei cu practica, al învăţării temeinice, al cunoaşterii sistemice, al intuiţiei etc.) şi specifice (alindividualităţii, al creativităţii şi succesului, al alegerii, al încrederii şi susţinerii).
Proiectarea demersului didactic în învăţământul simultan este susţinută de ansamblul deacţiuni şi operaţii de anticipare a rezultatelor, construite la nivelul interdependenţei dintre obiective, conţinuturi și strategii de predare-învăţare-evaluare. Desfăşurarea acestora confirmă, în opinia savantul S. Cristea , pe de o parte, structura stabilă a proiectării pedagogice, valabilă la nivel general, particular, concret, iar pe de altă parte, resursele de creativitate ale cadrului didactic, solicitate în activitatea de operaţionalizare a obiectivelor, în funcţie despecificul psihosocial al contextului concret al claselor combinate.
Eficienţa activităţii de proiectare presupune, în acelaşi timp, angajarea acţiunilor şi a
operaţiilor de planificare şi operaţionalizare în plan funcţional (prioritatea formativă) şi în plan structural (prioritatea corelaţiei subiect-obiect), urmărind stabilizarea valorică a educaţiei prin plasarea demersului anticipativ înaintea declanşării oricărei secvenţe de predare-învăţare- evaluare. Pentru adaptarea normelor curriculare la specificul învăţământului simultan, se ia ca bază respectarea structurii unitare a curriculumului şcolar, prin adaptarea conţinuturilor în aşa fel încât să se respecte logica internă a disciplinei, valorificând aptitudini şi talente sau interese ale elevilor prin alegerea opţionalului performant; construirea strategiilor didactice care să contribuie la dezvoltarea capacităților creative ale fiecărui elev; proiectarea resurselor didactice în vederea facilitării învăţării individualizate/diferenţiate/prin cooperare.
În condiţiile învăţământului simultan, strategia didactică va fi astfel proiectată, încât să permită o îmbinare continuă a activității învăţătorului cu cea a elevului. Sursele metodologice aleasigurării calităţii în învăţământul simultan recomandă selectarea strategiilor didactice ce urmează a fi folosite în cadrul lecţiei, începând de la îmbinarea corectă a disciplinelor în orarul claselor cuplate, subliniind şi în acest caz aplicarea principiului centrării pe elev. Un aspect important care se are în vedere la cuplarea corectă a disciplinelor se bazează pe îmbinarea simultană a unor obiecte care fac posibilă folosirea tipurilor de lecţii diferite în cadrul aceleiaşi ore. Instrucţiunea elaborată de Ministerul Educaţiei din R. Moldova privind organizarea procesului educaţional şi aplicarea curriculumului modernizat pentru clasele I-IV în condiţiile activităţii simultane sugerează diverse strategii de elaborare a orarului. De exemplu, datorită specificului lor, educaţia fizică şi muzica, de regulă, nu se cuplează cu alte obiecte de învăţământ. În acest context, se menționează că dacă pentru educaţia fizică nu există alternativă, pentru muzică se poate preveni pericolul nivelării programelor şcolare la această disciplină prin cuplarea muzicii cu arta plastică sau educaţia tehnologică. Pentru a asigura însuşirea calitativă a limbii materne şi a matematicii în cazul în care învăţătorul lucrează cu trei sau patru clase, în practica şcolilor cu activitate simultană s-a introdus organizarea programului de 5-6 ore pentruînvăţător, creându-se astfel posibilitatea ca acesta să lucreze nu doar simultan .
Pentru a determina nivelul de cunoştinţe, învățătorilor din cinci clase cu regim simultan li s-a propus un chestionar de evaluare a competenţelor cadrelor didactice de predare-învăţare-evaluarea disciplinei arte plastice în clasele cuplate. Întrebările chestionarului au fost orientate sprediagnosticarea nivelului de atitudini, capacităţi şi cunoştinţe ale cadrelor didactice în alegereaconţinuturilor lecţiei şi corespondenţei în curriculumul şcolar, instrumentelor utilizate şi uşurinţei de mânuire a acestora de către elevi, eficienţei utilizării metodelor moderne sautradiţionale etc. Fiecărui răspuns i s-a acordat punctaj diferit, potrivit gradului de complexitate,privind competența de organizare și desfășurare a orelor de educație plastică în clasa cu învățământsimultan. Grila de stabilire a nivelurilor pentru evaluarea competenţelor de predare-învățare- evaluare ale lecției de educație plastică în clasa simultană a fost elaborată pe baza a trei niveluri, acestea fiind caracterizate în felul următor:
minim (0-10 puncte): posedă un minimum de cunoștințe şi un repertoriu lexical insuficient de expresii pentru argumentarea și interpretarea conținutului din chestionar; este lipsit de iniţiativă în luarea deciziilor; îi lipseşte siguranţa în forţele proprii;
mediu (11-20 de puncte): stăpâneşte un vocabular suficient pentru a se exprima versus organizarea lecției de educație plastică în clasa simultană; comite greşeli neînsemnate; îşi expune punctul de vedere; parţial argumentează cele expuse;
avansat (21-30 de puncte): stăpâneşte un vast repertoriu lexical de expresii artistico-plastice, ce-i permit să argumenteze şi să interpreteze conţinutul propus; posedă un nivel înalt de corectitudine a limbajului plastic; este un bun mediator în relaţiile cu elevii.
Învățătorilor li s-a prezentat chestionarul, ei urmând să dea răspuns la întrebări. Timpul derealizare a chestionarului nu a fost limitat.
Rezultatele aplicării chestionarului au scos în evidenţă următoarele rezultate, descrise în continuare. La întrebarea dacă promovează cu plăcere orele de educație plastică, o singură învăţătoare a afirmat că face aceasta cu plăcere, deoarece este curioasă mereu de felul cum vor realiza copiii anumite sarcini propuse, trei învăţătoare au menţionat că întotdeauna este o dificultateşi apar mereu dificultăţi atât în proces, dar şi la nivel de evaluare a lucrărilor. Întrebarea despre alegerea subiectelor lecției pentru cuplul de clase a evidenţiat străduinţa cadrelor didactice de a organiza orele de educație plastică separat, nu simultan, deoarece au dificultăți la explicarea tehnicii de lucru pentru diferite vârste . Alți învățători iau același subiect pentru a fi mai ușor de explicat, însă au observat că elevii de vârstă mai mică nu însușesc tema.
La întrebarea despre ce materiale și ustensile sunt frecvent utilizate la orele de educație plastică, doi învățători au menționat că utilizează acuarela, hârtia color și tot ei au enumerat mai multe tehnici de lucru cu acestea. Unii învățători au numit acuarela ca cel mai des utilizat material și un singur învățător folosește la lecție numai creioanele colorate și carioca, deoarece este mai ușor să le utilizeze – în acest caz, şi diversificarea tehnicilor de lucru este mai mică. Dacă folosesc metode și mijloacevariate pentru a ușura înțelegerea materiei la lecția de educație plastică, s-a constatat că aceleași cadre didactice, care au descris detaliat materialele și tehnicile de lucru, au menţionat despre nivelul propriu înalt al capacităților artistico-plastice creative, ceea ce le face plăcere sa-i înveţe şi pe copii.
Din materialele puse la dispoziție elevilor pentru a le stimula curiozitatea și creativitatea, numai o învățătoare a enumerat materialele cu scopul dezvoltării creativității: materiale din natură (frunze, flori uscate, scoici, pietricele, crenguțe, conuri de brad și pin, ghinde), diverse crupe și cereale (porumb, hrișcă, griș, orez etc.). Trei învățători au enumerat mai puține materiale, iar unul dintre ei le pune la dispoziție elevilor numai creioane colorate, carioca și hârtie color. Cu regret, nici una dintre învăţătoare nu a menţionat organizarea orelor suplimentare în vederea formării106 capacităților artistico-plastice şi dezvoltării creativității.
Evaluarea lucrărilor elevilor de către învăţătoarele chestionate a scos în evidenţă diversitatea abordării acestui fenomen. Două învăţătoare au menţionat că aleg cele mai reușite lucrări, fără a ține contdeparticularitățiledevârstășiindividualealecopiilor,iartreiînvăţătoareaumenţionat criteriilede evaluare a lucrării propuse în continuare: evidențierea subiectului în reprezentările plasticepropuse; utilizarea limbajului plastic în tratarea mesajului artistico-plastic; utilizarea adecvată a materialelor și tehnicilor plastice; finalizarea lucrării; aspectul îngrijit al lucrării; manifestareacreativității, originalității la realizarea lucrării.
În concluzia evaluării nivelului competenţelor cadrelor didactice de predare-învăţare-evaluare a disciplinei arte plastice în clasele cuplate, s-a constatat un nivel mediu de motivare acadrelor didactice pentru realizarea activităţilor de stimulare a creativităţii elevilor în cadrul acestei discipline. Drept argument pentru această concluzie este lipsa totală a dorinţei învăţătoarelor de arealiza ore suplimentare la această disciplină şi rezultatele nivelului mediu , prin care audemonstrat că stăpânesc un vocabular suficient pentru a se exprima referitor la organizarea lecției de educație plastică în clasa simultană, comit greşeli neînsemnate în organizarea specifică a lecţiei simultane şi îşi poate argumenta parţial cele expuse.
În acest sens, considerăm important a sublinia faptul că o primă caracteristică a lecţiei desfăşurate în condiţiile activităţii simultane este totala libertate în conceperea, organizarea şi desfăşurarea acesteia, învăţătorul modern aderând la ideea elasticităţii structurii lecţiei, la supleţea organizării şi la diversitatea desfăşurării ei, renunţând la structuri prestabilite şi adaptând atitudini creatoare, procese menite să asigure continuitatea în învăţare, integrarea cunoştinţelor acumulate în structuri, procedeele care introduc varietate în studierea conţinutului şi asigură trăinicia celor învăţate.
