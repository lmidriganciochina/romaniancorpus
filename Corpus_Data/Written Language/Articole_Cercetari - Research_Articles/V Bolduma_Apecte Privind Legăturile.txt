Încă din secolele XIV-XV Ţările Române au stabilit ample legături cu marile centre ecleziastice din peninsula Balcanică, Orientul Apropiat, Regatul Polon etc.
Aceste legături s-au stabilit şi au fost întreţinute pe parcursul a câtorva secole, la nivel de stat, prindiverse acţiuni ale domnitorilor celor două țări româneşti, care veneau cu bogate daruri şi sume mari de bani în folosul patriarhiilor ortodoxe şi al mănăstirilor.
Deosebit de strânse au fost legăturile domnitorilor, boierilor şi mănăstirilor Ţării Moldovei cu centrele monastice de la Sfântul Munte Athos.
Sfântul Munte devine, în această perioadă, un simbol care reprezenta unitatea ortodoxiei. Pe măsură ce Muntele Athos câștigă în autonomie şi, mai ales, după căderea Constantinopolului, este important ca simbolal libertăţii de credinţă ortodoxă şi de menţinere a tradiţiei bizantine. Este perioada când principii, care nu erau încadraţi în administraţia otomană, sprijină foarte mult reconstrucţia la Sfântul Munte.
Politica de continuare a tradiţiei bizantine îşi propune următoarele scopuri: ajutorarea Muntelui Athos şi a întregului Răsărit Ortodox, respectarea principiilor corespunzătoare unui ideal greco-roman şi bizantin în materie de guvernare internă şi luptă antiotomană.
Cunoscutul bizantinist Dumitru Nastase a afirmat şi a dovedit în multe studii ale sale că justificarea principală a variatului ajutor către Mănăstirea Protaton (centru nu numai administrativ al Sfântului Munte) şi către diverse mănăstiri este de natură ideologică. Este vorba de o ideologie de tip imperial, care îi îndemna pe domnii români să dăruiască importante ajutoare mănăstirilor din Muntele Athos. De asemenea, aceste ajutoare se pot explica şi prin dorinţa unor dregători, ctitori de mănăstiri sau biserici, de a nu le lăsa în paragină după moarte: pentru aceasta, ei îşi închinau ctitoriile unora dintre mănăstirile de la Locurile Sfinte. Totodată, un rol important l-au avut călugării athoniţi, care au venit în Ţările Române după ajutor, aducând cuei sfinte moaşte sau bucăţi din Lemnul Sfănt şi arătând starea grea în care se găsea mănăstirea lor.
După unele date, primul dintre domnitorii Ţării Moldovei care a stabilit legături cu Mănăstirile athonitea fost Alexandru cel Bun, care, printr-o carte domnească de la 26 mai 1442, se obligă să vină cu ajutoare şi daruri anuale în folosul Mănăstirii Zografu.
Pe parcursul secolului XV- XVII domnitorii Ţării Moldovei au continuat aproape permanent să acorde sprijin material mănăstirii athonite. Sunt atestate documentar ajutoare din partea domnitorilor moldoveni: Ştefan cel Mare şi Sfânt, Petru Rareş, Alexandru Lăpuşneanu, Petru Şchiopu, Movilestilor, Vasile Lupu.
Sprijinul domnitorilor și boierilor Țării Moldovei mănăstirilor athonite s-au materializat prin: ridicareadin temelii, renovarea şi împodobirea unor construcţii mănăstireşti, sprijin bănesc, închinări ale mănăstirilor, schiturilor şi bisericilor moldoveneşti cu toate metoacele, fenomen ce ia amploare în secolele XVII-XVIII, diverse daruri s.a..
Dacă în perioada anterioară, observăm mai multe danii în bani, în a două jumătate a secolului XVII se observă tot mai des când domnitorii și boierii, pe lângă ajutorul bănesc, tot mai multe mănăstiri locale închină mănăstirilor de la Sfântul Munte Athos.
Astfel, la 20 ianuarie 1657 domnul Gheorghe Ștefan împreună cu Ghedeon, mitropolitul de la Suceava, episcopul Atanasie al Romanului, Sava al Rădăutului și Teofan al Hușilor, dăruiau Ivirului unajutor de 3500 aspri, ce urma să fie ridicat anual.
Fiul lui Vasile Lupu, Ştefăniţă Lupu , ajungând în scaunul Moldovei, la 1660, a refăcut, împreună cu boierii săi, biserica mănăstirii Vatoped. Cu câţiva ani mai târziu, la 1667, domniţa Ruxandra, fiica lui Vasile Lupu şi soţia lui Timuş Hmelniţki, a închinat şi ea mănăstirii Vatoped trei sate moldoveneşti.
Mănăstirii athonite, Sfântul Pavel, i-a fost inchinată mănăstirea Todireni din Burdujeni. Cel care a închinat-o era pârcălabul de atunci a Hotinului, Miron Costin, iar faptul era confirmat de voievodul Eustratie Dabija, în 29 februarie 1664.
La 6 mai 1682, Gavriil Constachi, mare vornic al Ţării de Jos a închinat schitul Bursuci, cu hramul Sfântul Petru şi Pavel, mănăstirii Esfigmenu. Aceleiaşi mănăstiri îi mai erau închinate următoarele locaşuri din Moldova: schitul Găluşca (până în secolul al XVII-lea, Hârşova), cel al Sfântului Nicolae din Ivăneşti, schitul Sfântul Nicolae din Cârlomăneşti, închinat de boierii Negreşti, precum şi mănăstirea Sfântul Dimitrie din Galaţi, închinată de boierii Conachi. La Esfigmenu se păstrează până acum un frumos Aer cusut cu fire deaur şi argint, provenit din Moldova.
Tot în această perioadă, boierul Paun Vameşul i-a închinat, mănăstirii Xeropotamu, mănăstirea de la Clatia, iar Alexandru Ramandi şi-a închinat ctitoria sa la mănăstirea Dohiariu.
În anul 1701, Constantin Duca, domnitorul Moldovei, transformă biserica Dancul din Iași în mănăstireși o inchină mănăstirii Xeropotamu de la Muntele Athos.
În timpul celei de-a doua domnii a lui Gheorghe Duca a fost închinată, la Vatoped, în anul 1669, mănăstirea Bărboi din Iaşi. Cu un an mai târziu, la 1 august 1670, Păun Vameşul a clădit lângă Iaşi, la Buciumi, o mănăstire cu hramul Sfintei Treime. După ce a înzestrat această mănăstire cu mai multe moşii, a închinat-o tot Xeropotamu.
Mulţi patriarhi ai Constantinopolului au venit la domnitorii români după ajutoare, deseori insistând pentru închinarea unor lăcaşuri Muntelui Sfânt. Este cunoscut acel fapt, că în februarie 1671, patriarhulMetodie acorda dreptul de stavropighie mănăstirii Sfânta Treime din Iaşi, fondată de Saul şi închinată mănăstirii Xeropotamu. Din anul 1679 se păstrează la Vatoped o notaţie psaltică cu text în limba greacă, primită în dar de la Damian Vatopedinul, cântăreţ şi protopsalt al MoIdovlahiei.
De la Gheorghe Duca, se păstrează, la mănăstirea Xeropotamu, o Pateriţă donată la 1685, care poartă pe chihlimbarul său inscripţia: „Dar al preacucernicului şi prealuminatului domnitor Io Duca-Voievod, a toată Moldovlahia şi Ucraina, cu preacucemica şi prealuminata doamna Anastasia, Constantin-Voievod, Matei-Voievod”.
Un alt exemplu ar fi documentul din 1689, semnat de preotul Istratie şi preoteasa lui, Ana, prin care dăruiesc mănăstirii Mira de pe Milcov, închinată la mănăstirea Vatoped de la Athos, patru pogoane de loc şi o livadă cu pomi, cu casă făcută lângă biserică, în satul Ruget, acestea fiind cumpărate de la Anghelina, fata lui Băloşi, şi de la Ana şi Maria, fetele lui Nechita. Mai închină acestei mănăstiri şi biserica din sat, făcută tot de ei, ca să fie metoc mănăstirii, şi pe toate acestea le lasă în seama lui Grigore, fost mitropolit, care urma să fie epitropul acestei donaţii. în anul 1700, Dima Grecul cu soţia sa Ioana dăruiesc mănăstirii Mira, unde era egumen Cozma, partea lor de moşie, al şaselea bătrân din Cozmeşti, pentru a fi pomeniţi la această mănăstireşi la mănăstirea Vatoped de la Sfântul Munte.
Cu venirea la domnie a lui Antioh Cantemir, la 30 ianuarie 1698, mănăstirii Zografu i-afost închinată mănăstirea Căpriana, cu tot cu actele anterioare primite de la alţi domnitori. Acest mod detransmitere a actelor anterioare era practicat de toţi domnitorii care au închinat mănăstiri la Athos. Mai târziu, fratele domnitorului, Dimitrie Cantemir, împreună cu boierii Vasile Costachi, vornic de Ţara de Jos, MitreApostol, vornic de Ţara de Sus, Lupul Bogdan, hatman etc. au confirmat această închinare a Căprianei. Prin intermediul ei, această mănăstire străină poseda în Moldova moşiile: Scala – Horodişte, Parcani – Popăuţi, Todireşti etc. O altă dovadă a existenţei unor strânse legături între boierii moldoveni şi mănăstirile Athosului sunt urmele româneşti păstrate pînă astăzi în tezaurul Sfântului Munte. Spre exemplu, în biserica mănăstirii Zografu se păstrează chipul domnitorului Antioh Cantemir, ca o dovadă a contribuţiei acestui domnitor lasusţinerea mănăstirii.
Din cele expuse, putem concluziona că relațiile Țării Moldovei cu mănăstirile athonite, stabilite în secolul XV, continuă și în a doua jumătate a secolului XVII. Caracteristic pentru această perioadă este închinarea de mănăstiri și biserici din Țara Moldovei, de către domnitori și boieri, către mănăstirile athonite. Exemplu elocvent este inchinarea mănăstririi Capriana, de către Antioh Cantemir, mănăstirii Zografu.
