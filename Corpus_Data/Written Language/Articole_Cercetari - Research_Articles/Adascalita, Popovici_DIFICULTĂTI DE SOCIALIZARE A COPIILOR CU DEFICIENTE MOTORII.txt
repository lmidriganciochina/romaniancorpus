TITLE: DIFICULTI DESOCIALIZARE A COPIILOR CU DEFICIENTE MOTORII
AUTHOR: Viorica Adascalita, Adrian Popovici

Procesul de socializare se produce pe tot parcursul vieţii individului, atât în diverse activităţi în care se regăseşte acesta, cât şi în comunicarea cu persoanele din preajmă. Graţie procesului nominalizat, copilul asimilează normele şi valorile necesare şi suficiente pentru a funcţiona în calitate de membru al societăţii. Copiii care se confruntă cu deficienţe psihomotorii se încorporează mai anevoios în procesul de socializare. Cauzele fiind asociate fie unor factori de ordin obiectiv, fie de ordin subiectiv. Pe lângă faptul că asemenea copiii dispun de capacităţi mai reduse de adaptare la mediul social în raport cu copiii sănătoşi, ei sunt trataţi la modul cel mai frecvent de către adulţi pentru poziţia tutelară, lucrul care, la rândul său, contribuie la conservarea stării de infirmitate la aceşti copii. În această comunicare voi încerca să elucidez modalităţi de organizare a procesului de socializare a copiilor cu tulburări psihomotorii. Adaptarea socială a copiilor cu deficienţe psihomotorii presupune asimilarea şi reproducerea de către ei a comportamentului, normelor şi valorilor caracteristice oamenilor obişnuiţi ai societaţii moderne. Copii cu deficienţe psihomotorii sunt nevoiţi să depună eforturi mult mai mari, în raport cu cei sănătoşi, pentru a face faţă aşteptărilor sistemului educational, în egală măsură şi celui social. Deseori, socializarea copiilor cu deficienţe psihomotorii se desfăşoară, mai mult sau mai puţin, izolat şi/sau protejat de către cei care sunt responsabili pentru îngrijirea lor. Această izolare este condiţionată, pe de o parte, de obişnuinţa tradiţională a părinţilor şi educatorilor de a-i proteja pe aceşti copii de eventualele consecinţe nefaste ale impactului mediului, uneori ostil, faţă de aceşti copii, pe de altă parte - lipsa unei culturi ale toleranţei şi tratamentului normal din partea societăţii subiecţilor nominalizaţi. Izolarea respectivă se soldează, de regulă, cu diverse consecinţe negative pentru copii. Una din acestea vizează modul, dinamica şi calitatea asimilării de către copiii cu deficienţe psihomotorii a rolurilor sociale necesare şi suficiente pentru o bună convieţuire în mediul social dat. Copii în cauză deseori dau dovadă de un număr mult mai redus de roluri sociale în raport cu copiii obişnuiţi. Totodată, reproducerea unor sau altor roluri sociale de către ei, are loc într-o formă, cel puţin neobişnuită pentru cei din jur, fapt care trezeşte emoţii controversate. O altă consecinţă a izolării, chiar şi relative, este cea a adaptării pasive la mediul social a copiilor cu deficienţe psihomotorii. Este acel gen de adaptare care se întâlneşte şi la copii sănătoşi, şi care contribuie la instaurarea în comportamentul şi aşteptările copilului a unor atitudini „parazitare” în relaţia cu cei din jur. Este vorba despre multiplele forme de „neajutorare învăţată”, prin intermediul cărora copilul se aşteaptă sa fie sprijinit, ajutat, sau chiar înlocuit de către alţii în activităţile pe care ar trebui să le realizeze în mod autonom. Cea mai gravă consecinţă a izolării copiilor cu deficienţe psihomotorii vizează însă formarea deprinderilor lor sociale. Incluziunea copiilor în diverse relaţii amicale, de colaborare cu semenii şi maturii, în asemenea cazuri, poate deveni dificilă şi ineficientă. Familia, care educă un copil cu deficienţe psihomotorii se situează, metaforic vorbind, pe 2 părţi ale unei baricade. Pe de o parte, ea, familia, se regăseşte într-o relaţie de afinitate cu propriul copil, pe de alta, ca un element al societăţii suportă efectele percepţiei sociale, în care copilul lor este categorisit ca o fiinţă inaptă pentru societate. Sentimentul de vină este una din cele mai frecvente stări afective în care se regăseşte o mare parte din aceşti parinţi. Ca o reacţie de compensare, ca un comportament de compromis, părinţii acceptă să practice hipertutela faţă de copilul-problemă. Socializarea reprezintă procesul de integrare a individului pentru mediul social, prin ajustarea achiziţiilor psihice ale comportamentului la cerinţele mediului respectiv. Procesul integrării constituie, la rândul său, un ansamblu de acţiuni orientate spre fuziunea între elementele sistemului individului şi elementele sistemului social, fuziune, care poate asigura dezvoltarea în baza unor factori purtători de valori morale, spirituale şi culturale. Procesul de socializare se traduce, în viaţa de zi cu zi a copilului, în acte permanente de învăţare şi antrenament continuu. Rolul acestora se regăsește, mai târziu sau mai devreme, în diverse abilitaţi şi competenţe necesare adaptării şi integrării sociale. Socializarea copiilor care se confruntă cu diverse probleme, legate de sănătate, tulburări de orice gen etc., nu e doar un subiect pentru discuţii şi dezbateri. E o reală problemă, cu implicaţia a unor factori educaţionali economici, sociali, etc. E o problemă, care ia amploare, şi, prin simplu fapt, al creşterii numărului de copii nominalizaţi. La modul cel mai general, copilul cu nevoi speciale manifestă particularităţi care complică procesul lor de socializare. E cunoscut faptul că în orice cultură există anumite modele şi aşteptări cu referinţă la ceea ce poartă numele de personalitate. Evident, copiiproblemă nu pot face faţă plenar acestor modele-aşteptări. Având ca punct de plecare constatarea menţionată, considerăm că procesul de socializare a copiilor cu deficienţe psihomotorii urmează să fie direcţionat spre aspectele individuale ale acestor copii, spre cultivarea 4 şi fortificarea/dezvoltarea unor sau altor aspecte individuale. Mai mult decât atât, deficienţele cu care se confruntă aceşti copii ar trebui să fie percepute şi categorisite ca particularităţi individuale, la fel, cum se insistă în prezent la înlocuirea paradigmei ca boală psihică „problemă umană”. Orice set de particularităţi individuale ale unui copil se prezintă într-o dublă ipostază. Pe de o parte, el trebuie să servească ca suport pentru organizarea activităţilor de socializare a copilului. Pe de altă parte – setul în cauză poate deveni unul din obiectivele majore ale procesului de socializare – în sensul perfecţionării şi integrării acestui ansamblu de particularităţi în formaţiuni psihosociale mai extinse. Respectivele particlarităţi pot fi abordate utilizând cunoscutele paradigme ale psihoterapiilor existenţiale: ipseitatea, tuitatea şi ileitatea. Ipseitatea vizează modul de organizare a eului persoanei. Un loc de frunte în această organizare îl ocupă asemenea formaţiuni ca autoaprecierea persoanei, nevoia de autoafirmare. Tuitatea, la rândul ei, desemnează relaţia persoanei cu ceilalţi din preajmă. Din această relaţie copilul învăţă să se cunoască pe sine raliindu-se la celălalt, obişnuieşte să trăiască şi să manifeste adecvat toate trăirile caracteristice culturii umane. Ipseitatea ţine de relaţiile persoanei cu lumea, de căutările ei, a unor răspunsuri la întrebările/frământările de ordin existenţial . Or, tocmai capacitatea redusă de a construi şi organiza sistemul triontic menţionat de către copiii cu deficinţe psihomotorii complică, în mare măsură, demersul procesului de socializare. Ne referim aici la acel demers care are un caracter tipic pentru o anumită formaţiune socială. În cazul copiilor PCI se constată, deseori, o asociere la deficienţele motricităţii a unor dificultăţi verbale şi a retardului altor funcţii asociate celor ale motricităţii. Printre acestea se numară dificultăţi ale tonusului muscular, disfuncţii ale actelor legate de menţinerea echilibrului şi ale coordonării mişcărilor, disfuncţii ale motricităţii intrumental/manuale, care afectează fie membrele superioare, fie cele inferioare, lateral pe dreapta şi/sau pe stânga. 5 Printre multitudinea de forme ale deficienţelor psihomotorii la copii, se regăsesc şi deficienţele motorii manifeste în cazul copiilor cu PCI. În continuare, ne vom referi la acele cazuri care cad sub incidenţa unor pronosticuri favorabile în contextul planificării şi desfăşurării procesului de socializare. Un prim obiectiv al acestui proces urmează să fie orientat spre formarea şi dezvoltarea compentenţelor psihomotrice şi de manualitate a copiilor cu PCI. La o primă etapă, acest obiectiv ar trebui să conducă la consolidarea autonomiei personale a copiilor, la o etapă mai avansată – la cunoaşterea şi acomodarea cu anumite activităţi de muncă. Majoritatea absolută a activităţilor obiectuale necesită antrenarea unor deprinderi şi abilităţi psihomotorii. De regulă, pronosticul dezvoltării copiilor cu PCI reprezintă o ecuaţie cu mai multe necunoscute. Unii autori consideră că cea mai favorabilă prognoză pentru realizarea obiectivelor menţionate se întâlneşte în cazul copiilor cu diplegie spastică şi hemiplegie . Dar şi în acele cazuri, în care dezvoltarea psihomotricităţii se desfăşoară anormal conducând la efecte asociate unor dificultăţi de adaptare la mediul social, dezvoltarea psihosocială a copiilor este condiţionată, în ultima instanţă, de diverşi factori de natură socială. O confirmare în plus vine din partea autorilor T.A. Vlasova şi V.I. Liubovschi, care evidenţiază şi descriu două grupuri de achiziţii tipice pentru dezvoltarea copiilor cu deficienţe: deficienţe sau disfuncţii primare şi secundare. Acestea de la urmă sunt cauzate în opinia autorilor menţionaţi de demersul dezvoltării sociale a copiilor respectivi. Revenind la problema disfuncţiilor motricităţii copiilor cu PCI suntem nevoiţi să constatăm că raportarea unui copil-problemă la o categorie sau alta de PCI poate fi doar una relativă. Spre exemplu, în studiul realizat de I.F. Marcovscaia sunt descrise 2 grupuri de copii: Primul, cu sindromul infantilismului psihic, cel de-al doilea – cu sindromul psihoorganic asociat unor tulburări intelectuale. Copiii din primul grup manifestă, de regulă, epuizare rapidă în cadrul unor activităţi şi instabilitate a tonusului psihic, copiii din celălalt grup dau 6 dovadă de oboseală masivă şi inerţie a proceselor psihice. Se întâlnesc însă copii care dau dovadă de manifestări caracteristice pentru ambele sindroame descrise. Socializarea copiilor cu dificienţe motorii din grupul celor cu PCI nu poate fi planificată şi realizată decât prin intermediul unor activităţi, în mod special, activităţi mutuale, în grup. Anume în cadrul unor activităţi se formează deprinderi şi abilităţi necesare pentru integrarea socială a copiilor. Socializarea este, în opinia noastră, o expresie a personalității de ansamblu, nu doar a organismului. Personalitatea este implicată într-o activitate de muncă nu doar prin deprinderile și abilitățile sale, dar şi prin intermediul proceselor cognitive, volitive, emoționale și motivaționale. Defectele motorii exercită, de regulă, un impact negativ asupra formării personalității copilului cu PCI. În opinia lui E. S. Calijniuc, copiii cu PCI încep a sesiza defectele legate de maladie, la vîrsta de 7 /8 ani. Trăirile negative provocate de defectele în cauză se intensifică însă la vîrsta adolescentă. În rezultatul unei cercetări axate pe evaluarea problemei trăirilor copiilor, derivate de pe urma conștientizării propriilor defecte / deficiențe, T. V. Esipova a reușit să evidențieze trei grupuri de copii: - Copiii care sunt în stare să perceapă adecvat propriile deficiențe și să recurgă, în continuare, la mecanisme constructive de coping pentru a face față dificultăților cu care se confruntă. - Copiii, care, dezamăgindu – se obișnuiesc cu anxietatea, frustrarea sau agresivitatea – toate aceste urmând să devină obișnuințe pentru comportamentul lor. - Copiii care acceptă propriile deficiențe, fie urmînd să le compenseze prin intermediul avantajelor de care dispun, fie grație suportului celor din preajmă. Copiii din primul grup și din cel de-al treilea grup devin tentați să preia un stil unic individual de implicare în diverse situații de viață, la fel și în activitățile social utile. Fiecare copil, chiar și cel care suferă 7 din cauza unor defecte congenitale, dispune, în opinia cunoscutului psiholog A. Adler, de mijloacele compensatorice colosale. Sesizând inegalitatea în dezvoltarea organelor sale sau ale deficiențelor sale, copilul are de ales: să-și amplifice activitatea și eficiența organelor sănătoase protejându-le pe cele cu deficiențe sau să-și exercite și să-și consolideze la maximum organul deficitar. Uneori, grație unor eforturi colosale, un organ afectat poate deveni mult mai eficient decât unul sănătos . Observațiile unor savanți confirmă tendințele compensatorice ale copiilor cu PCI. Astfel, Heisserman E. menționează că o bună parte din copii cu aptitudini intelectuale vădite suferă mai puțin din cauza deficienților motricității. Asemenea copii compensează prin intermediul activităților/manifestărilor intelectuale defectele fizice. E. Calijniuc vine în susținerea acestei observații, afirmând că la unii copiii cu PCI are loc o intensificare pregnantă a intereselor intelectuale. Uneori, însă acești copii se regăsesc în compensații „pasive” și ineficiente pentru ei. Este vorba de evadarea în lumea fanteziilor. O. L. Romanova a demonstrat, în lucrările sale, că unii din copiii cu PCI – își edifică o autoapreciere compensatorie nejustificat de inaltă, care creează iluzia unui confort lăuntric. Noi considerăm că atât mecanismul compensării, cât și celui al hipercompensării pot fi amorsate și aplicate în formarea unor deprinderi și abilități de viaţă la copiii cu PCI. Alegerea unui sau al altui mecanism urmează să fie făcută, luând în calcul, pe de o parte, situația copilului cu „organe defectate şi organe sănătoase” și pe de altă parte – profilul psihologic general al personalității copilului. În opinia lui L.S. Vîgotschi orice deficiență corporală distrorsionează relațiile copilului cu mediul. Pentru a depăși distorsiunile respective, pentru a-l readuce pe copil la un mod de viață adaptat și eficient sunt necesare anumite compensări de natură socială . Pentru aceasta urmează să fie depistate acele 8 mecanisme/modalități, care ar fi suficiente pentru edificarea unor relații sanatoase cu ambientul. Deoarece la copiii cu PCI deficiența principală vizează funcţie locomotoră, anume ea condiționează specificul dezvoltării psihice şi a socializării copiilor şi cu PCI. Socializarea copiilor cu PCI vizează facultatea/capacitatea lor de a însuși anumite tipuri de acţiuni/activităţi, a utiliza anumite unelte sau și aparate, de a-și edifica o motivație suficientă pentru implicarea în mediul social. Un aspect important, legat de aprecierea capacității de integrare în mediul social a copiilor cu PCI ține de evaluarea „adaptabilității funcționale” a acestor copii în raport cu defectele motricității lor. Copiii al căror intelect nu este afectat manifestă o tendință pregnantă de adaptare la realitatea obiectelor, prin intermediul dezvoltării acțiunilor obiectual-practice, în pofida deficienţelor motorii, uneori destul de grave. O asemena motivație poate servi ca un suport important în procesuld e formare a unor deprinderi eficiente de interacţiune cu lumea, cu condiția depistării și a susţinerii la timp a acestei motivații de către adulți. În majoritatea cazurilor de PCI se înregistrează tulburări ale tonusului muscular. Acestuia îi revine în mod normal un rol primordial în planificarea și orientarea mișcărilor, stabilitatea și elasticitatea lor. Dar şi în asemenea cazuri sunt posibile anumite intervenţii de compensare a disfuncţiilor respective din contul intelectului copiilor cu PCI, dacă acesta nu este afectat grav. O mare parte din copiii care suferă de PCI dau dovadă de manifestări astenice: capacitate de lucru redusă, epuizare a tuturor proceselor psihice, viscozitate a percepției, volum redus al memoriei și probleme legate de comutarea eficientă a atenției. Deficiențele motorii asociate sindromului PCI afectează la rîndul lor procesul de formare a personalității copiilor. Cele mai răspîndite consecințe ale impactului menționat se numără tonusul emotiv scăzut, nivelul redus de auto – aprecieri, trăsături ipohondrice de caracter. Acestea de la urmă la rîndul lor exercită o influență negativă asupra procesului de acaparare și 9 edificare a unor deprinderi și abilități legate de executarea unor activități. Acest impact se impune ca un factor negativ suplimentar, pe lîngă deficiențile de ordin general, în procesul de socializare. O importanță deosebită în procesul de învățare a unor sau altor acțiuni revine activismului motric de ansamblu,nu doar unor elemente izolate,chiar şi disfuncţionale ale motricităţii. În afară de aceasta, reușita implicării copilului în efectuarea unor sarcini este condiționată și de insistența lui, de gradul de autonomie la care aspiră el. Pentru buna desfășurare a unei sau altei activități individul trebuie să dispună de un nivel suficient de formare a reprezentărilor temporale și spațiale. Or, tocmai la acest capitol copiii cu PCI manifestă la modul cel mai frecvent un retard accentuat . Retardul menționat se datorează deficienţelor, legate de coordonarea diferitor sisteme de analizatori  La o mare parte din copiii cu PCI se atestă tulburări ale percepției. Acești copiii nu au capacitatea de a integra diferite aspecte ale obiectului perceput într – o imagine unică  Acest defect este prezent, în deosebi în activitățile legate de desen și de construire. Totodată, acești copii dispun de o sensibilitate redusă a senzațiilor tactile. Ei nu sunt în stare să recunoască diferite obiecte sau să le recunoască cu greu prin intermediul pipăitului . Acesta se înscrie, ca un factor suplimentar negativ, în formarea acțiunilor obiectuale. Copiii cu PCI dau dovadă de un nviel mai scăzut de cunoștințe și reprezentări în comparație cu copiii sănătoși. Diferențele sunt mai evidente în raport cu cunoștințele legate de orientarea spațială și cele practice a copiilor cu diplegie spastică. Mai puțin este afectată, la acești copiii gândirea verbală. Copiii afectați de formă hemiparetică manifestă simptome care traduc agrafia vizual-spațială, tulburări legate de efectuarea unor calcule etc. Iar copiii cu hiperchinezie manifestă deficiențe ale gândirii verbale, activitatea practică rămânănd totuşi 10 neafectată. Toate tulburările menționate împiedică, într-o măsură mai mare sau mai mică, însușirea unor activități cu caracter sistematic și planificat, orientat spre scop. Ca urmare, copiii cu PCI se confruntă cu o percepție incompletă sau distorsionată a obiectelor și fenomenelor asociate sau/și necesare pentru realizarea unor sarcini de muncă . Capacitatea de angajare a copiilor cu PCI în diverse sarcini este, de asemenea, influențată de interesul scăzut al acestora față de sarcini, de capacitatea lor redusă de a se concentra asupra sarcinilor și de tempoul redus al reacțiilor, acțiunilor. Totodată, executarea unor sarcini, legate de implicarea gândirii de către copiii cu diplegii nu reprezintă o problemă pentru ei. Copiii cu tulburări hiperchinetice sunt destul de eficienți în contextul unor sarcini legate de orientarea vizuală, însă manifestă o capacitate redusă în raport cu sarcinile, care au un caracter verbal. Însușirea unor sau altor activități de către copiii cu PCI este condiționată, la modul general, de activismul limitat al acestora. Nivelul redus al activismului persistă, de rugulă, din cauza unei motivații insufieciente, necesară pentru mobilizarea și desfășurarea unor mișcări, acțiuni etc. Situația copiilor cu PCI se complică, la rândul ei, și prin faptul asocierii la motivația menționată a unor impulsuri proprioceptive scăzute și, în ultima instanță, a lipsei de experiență, legată de motricitate. O problemă majoră legată de formarea unor deprinderi noi la copiii cu PCI constă în faptul că aceşti copii dispun deja de anumite deprinderi, formate de la sine, în mod spontan. Acelea, fiind ajustate la deficiențele individuale, au, de regulă, un caracter patologic. Astfel, formarea unor deprinderi eficiente, în contextul unor sau altor activități, urmează să se desfășoară pe fundalul celor patologice. Astfel, copiii ajung să dispună de, cel puțin, două sisteme de deprinderi, care se vor regăsi, în situația lor într-o concurență acerbă, dintre deprinderile ineficiente deja formate şi deprinderile noi, eficiente. Pentru aceasta, în procesul de învățare a unor deprinderi noi copiii trebuie să fie excluși 11 din situațiile lor obișnuite. Iar situațiile noi pot avea in calitate de suport gîndirea și trăirile copiilor – pe lîngă scopurile urmărite în cadrul unor activități concrete. Din cele relatate anterior, putem conchide că anume, incoerența, consecutivitatea formării unor sau altor deprinderi la copiii cu PCI reprezintă una din cele mai dificile probleme. În situația copiilor sănătoși, în formarea unor deprinderi, se iau în calcul deprinderile deja formate. Această distincție vizează și suportul cognitiv, care poate servi ca punct de plecare în formarea unor deprinderi noi. La copiii sănătoși acesta este, de obicei, memoria. La copiii cu PCI, memoria poate fi un impediment în formarea unor deprinderi eficiente în detrimentul celor patologice. În asemenea situaţii, doar gîndirea se poate dovedi a fi eficientă pentru desfășurarea procesului de formare a unor deprinderi noi. Învăţarea, formarea şi dezvoltarea comportamentelor de autonomie personală şi socială la copiii cu deficienţe psihomotorii pot fi realizate prin intermediul unor programe complexe şi integratoare de recuperare. La baza activităţilor legate de procesul de recuperare trebuie să se regăsească, în cazul copiilor cu deficienţe psihomotorii, programe pentru învăţarea şi dezvoltarea structurilor şi conduitelor perceptiv – motrice, programe pentru formarea reprezentărilor corecte ale schemei corporale, programe pentru însuşirea procesului de orientare spaţio-temporală etc, fiecare din aceastea, fiind la rândul său ajustat la particularităţile individuale ale fiecărui copil.