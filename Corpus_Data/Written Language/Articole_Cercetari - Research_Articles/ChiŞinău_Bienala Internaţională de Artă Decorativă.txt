

Trebuie să recunosc din capul locului că, atît cît reușesc să văd edițiile anuale ale Saloanelor Moldovei, atenția îmi este mereu captată (dacă nu chiar sedusă) de artele decorative. Aceste genuri de artă considerate, de regulă, ”minore” se apropie cel mai mult de design și funcționalitate. Rămîn, de aceea, cele mai proaspete, inovative și suprinzătoare. Și nu este deloc întîmplător nici faptul că avangarda istorică a abordat pe larg aceste forme de expresie, căci ele păreau cele mai permisive și mai modelabile laturi ale vizualului.
Chiar dacă Moldova nu este nici pe departe o cultură purtătoare a unei tradiții culte a artelor decorative, așa cum se pot acestea atesta în țări aproapiate nouă: Polonia, Cehia sau Țările Baltice, ne putem totuși gîndi și apela la bogata moștenire a artei țesutului, a ceramicii țărănești, a cioplitului pietrei de calcar sau a simili-sculpturii împletitului coșurilor și a panerelor din nuiele etc.
Arta ceramicii culte a avut aici cîțiva corifei, a căror operă încă nu este îndeajuns studiată, cea a lui Serghei Ciocolov sau a Estherei Grecu, a Nellei Sajina și a Valentinei Neceaeva; arta țesutului era încununată de o pleiadă de ”textiliste”: Maria Saca- Răcilă, Elena Bontea, Elena Rotaru, Silvia Vrânceanu, Golovinova Carmela, iar dintre cei mai tineri – Andrei Negură, Ecaterina Ajder, Ecaterina Peicev, Florentin Leancă, Elvira Cemortan, Valentina Iachim ș.a.
În urma creionării acestei foarte succinte schițe istorice a artelor decorative, doresc să salut ințiativa forumului BIAD, care, la doi ani o dată, se întrunește la Chișinău pentru a lua pulsul actual al acestora. Aici participă artiști din Republica Moldova, România, Polonia, Lituania, Republica Belarus, Federația Rusă.
Desigur că provocările erei digitale și ale pluridisciplinarității nu pot lăsa indiferenți pe artiștii de astăzi, iar aceste lucruri nu se resimt neapărat prin disiparea sau dispariția materialității, ci mai degrabă prin felul în care se metamorfozează subiectele, morfologia compozițională, structura și con gurația obiectelor, calitatea materialelor. În această privință generalizările trebuie evitate, și nu ne rămîne decît să analizăm ecare caz de artist în parte. Căci toate sunt interesante în felul lor.
Cîștigul major al unui astfel de proiect este cel al conservării unor subspecii artistice ca baticul, colajul textil, vitraliul, imprimeul pe diverse suporturi etc. Acestea supraviețuiesc însă în sinteză cu tapiseria, ceramica, sticla simplă sau strati cată. Este îmbucurător să constați că oferta artelor decorative este practic inepuizabilă, și acestea chiar reușesc să se dezvolte cu un chip demn și cu încredere în educarea gustului. Această Bienală poate considerată o temeinică încercare în această direcție!
Căci, să ne înțelegem, în viitor, fără un comanditar ra nat și cu discernămînt – artele decorative nu vor mai avea niciun temei să mai existe.
Bienala Internaţională de Artă Decorativă, iniţiată în urmă cu doi ani de către Uniunea Artiștilor Plastici din Chișinău, este prezentă, acum la ediţia a II-a, pe simezele Galeriei de Artă Constantin Brâncuși din capitala Republicii Moldova. Proiectul cultural de mare anvergură este susţinut de un considerabil și ambiţios grup de artiști profesioniști ai secţiei Arte decorative și a atras numeroși creatori omologi (Belgia, Polonia, Lituania, Rusia, Belarus, Ucraina, Ungaria, România) cu peste șaizeci de participări în artele textile, ceramică și design vestimentar.
Amplă manifestare artistică, bienala are o denumire convenţională, în aparenţă, dar care, în esenţă, sintetizează o evidentă sincronizare a genurilor decorative și nu numai; deoarece artele decorative ale acestei bienale etalează valenţe deosebit de complexe. Avem o certă demonstraţie că genurile decorative pot facilita o simbioză artistică, o întrepătrundere a genurilor și tehnicilor artistice și o concepţie culturală unitară în ciuda distanţelor geogra ce. Într-adevăr, din cele mai îndepărtate vremuri, predilecţia artiștilor de toate vârstele și de toate mentalităţile stilistice pentru genul decorativ se explică și prin neîngrădita formă de exprimare care, în spirit riguros sau ludic, le-a permis să facă abstracţie de constrângerile politice, condiţionările economice ori, din contră, să se implice prin conţinuturi ideatice în problematica socială sau să valori ce tradiţiile naţionale. Astfel, putem explica de ce artele decorative, în speţă Ceramica și Artele textile, cunosc azi un deosebit reviriment, produs, pe de o parte, de evoluţia tehnologiilor de realizare, iar pe de altă parte de viziunea novatoare a artiștilor și de permanentă implicare în viaţa de zi cu zi.
Un progres spectaculos îl con rmă Arta ceramică, devenind uneori prin monumentalitate o formă de sculptură mai accesibilă, cu efecte speciale obţinute prin glazurare sau prelucrarea plastică a suprafeţelor, iar aspectele pur decorative sunt depășite și
apar evidente preocupări de conceptualitate. Ceramica mai vizează, de multe ori, ipostaze ludice sau chiar suprarealiste, părăsind conotaţiile de utilitate în favoarea rolului pur estetic. Surprinzătoare, hazlii, preţioase, elegante, monumentale – prin cali cativele ce li se pot atribui se poate constata diversitatea de opţiuni plastice și, mai ales, capacitatea artiștilor de a găsi și de a adapta ceramicii teme și surse de inspiraţie din cele mai inedite.
Același fenomen se manifestă și în domeniul Artelor textile, care folosesc, în numeroase cazuri, tradiţia ca pe o trambulină spre modernism. Astfel, vechile tehnici artizanale sunt acum puse în slujba unor idei nobile, iar stilizările binecunoscute au
făcut loc efectelor non-formale sau unor expresii aproape picturale. Artele textile sunt reprezentate prin tapiserii, prin panouri decorative și prin piese vestimentare, iar registrul stilistic este extrem de diferit, de la aspectele onorante ale recuperării tradiţiilor (ca tehnică de ţesere și ca familie de forme) până la formulele non-conformiste, în cel mai autentic spirit post-modernist, folosindu-se abstractizări îndrăzneţe sau făcându-se apel la simboluri tratate expresionist. Piesele de vestimentaţie se constituie în adevărate creaţii de obiect-textil, spectaculoase, cu accent pe preţiozitatea materialelor, pe minuţiozitatea detaliilor, ce scot în evidenţă, în mod special, personalitatea și frumuseţea umană.
Orice manifestare expoziţională de anvergură, așa cum este prezenta Bienală Internaţională de Artă Decorativă, aduce în galeriile de artă o varietate de viziuni, reprezentând cele mai diverse personalităţi artistice. Astfel, se întâlnesc generaţii și puncte de vedere dintre cele mai diferite, dar care au în comun bucuria creaţiei profesioniste cu materiale ce aduc un omagiu vizualului senzorial, așa cum sunt lutul, porţelanul, lâna, structurile broase, ţesături, metale ... Melanjul de tehnici, din domeniul textil, pare să corespundă cel mai bine noii sensibilităţi contemporane: colajul, montajul de tip pop-art care se combină cu broderia și cu elementele ţesute, părăsind, de cele mai multe ori, parietalul și devenind tridimensionale. În această factură neo-postmodernistă extrem de permisivă și într-o ambianţă culturală deosebit de dinamică, artiștii din domeniul artelor decorative își croiesc drumuri proprii, autentice, ingenioase și cu largi implicaţii în estetica vieţii cotidiene.
O astfel de manifestare expoziţională prilejuiește, dincolo de întâlnirile dintre generaţii, o trecere în revistă a breslei artiștilor profesioniști. Este un moment de bilanţ și de auto-evaluare, ecare artist etalându-și cu onestitate ultimele creaţii. Pentru public este o diversitate seducătoare, generată de speci cul artelor decorative; pentru critica de artă, este ocazia de a analiza, ideatic și formal, emanciparea genurilor decorative, care au părăsit de nitiv clasi carea muzeală de arte minore, trecând în formulele contemporane consacrate: ansamblaj, instalaţionism, scenogra erea spaţială a proiectului artistic etc. De altfel, ideea de a asocia pe simeze portofoliile stilistice din artele decorative pare să e de o extremă actualitate în contextul actual. La București, în luna septembrie a avut loc Bienala Decorative Art (cu tema Comunicare prin simbol), în noiembrie se va deschide, la Palatul Cotroceni, Salonul Naţional de Artă Decorativă (formulă itinerantă ce va viza și Republica Moldova), iar în urmă cu un an, la Iași, se desfășura Trienala Internaţională de Arte textile Texpoart (cu optsprezece ţări din trei continente). Pe plan internaţional, evenimentele sunt, de asemenea, tot mai numeroase și se constată chiar o hiperspecializare, în sensul separării pe subgenuri: arta textilă este expusă fără ceramică, sticla sau metalul se bucură de manifestări aparte.
Reușita unui astfel de proiect cultural constă, în primul rând, în capacitatea de a aduce în atenţia publicului nume de referinţă ale artei decorative contemporane, oferind o perspectivă amplă asupra tendinţelor generale ce se manifestă în domeniu. Este și cazul fericit al acestei ediţii a Bienalei Internaţionale de Artă Decorativă – Chișinău 2012, care oferă o generoasă viziune de ansamblu asupra artei contemporane și a creaţiei tinere care, cu mijloace inedite, re ectă societatea și sensibilitatea oamenilor de azi. Desigur demersul se cuvine a continuat prin acest universal gest care corespunde nevoii de libertate și comunicare a umanităţii.
Nu în ultimul rând trebuie apreciat efortul organizatoric depus pentru realizarea unui astfel de eveniment artistic de valoare,
cu sprijinul deosebit din partea Ministerului Culturii al Republicii Moldova și al Direcţiei Cultură – Chișinău și prin parteneriatul cu Institutul Cultural Român Mihai Eminescu - Chișinău, Fundaţiile Sturza și Stati. Astfel, publicul iubitor de artă, criticii de artă, artiștii, cu toţii se pot bucura de un eveniment cultural de talie europeană care, în cazul de faţă, nu vizează doar latura concretă, materială, ci mai ales cea spirituală, su etească, ce ţine de sensibilitatea celor ce creează sau apreciază și încurajează FRUMOSUL ARTISTIC.