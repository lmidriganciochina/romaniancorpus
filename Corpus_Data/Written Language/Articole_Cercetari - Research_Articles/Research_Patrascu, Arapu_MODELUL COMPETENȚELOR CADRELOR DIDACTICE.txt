TITLE: MODELUL COMPETENȚELOR CADRELOR DIDACTICE
AUTHOR: Dumitru Patrascu, Radical Arapu

Caracteristicile conceptului de competenţă profesională didactică sunt numeroase, conţin dimensiuni variate şi pot uneori susţine perspective teoretice diferite şi chiar opuse. De altfel, nu există o singură accepţie a termenului. După interlocutor, după punctul de vedere şi după utilizarea noţiunii de competenţă, definiţiile sunt diferite, incompatibile uneori. Conceptul de competenţă orientează viziunea învăţământului și depăşeşte conceptele: cunoştinţe, priceperi, deprinderi, fiind mai extins decît ele, în ansamblu.
Competenţa include nu numai componențele cognitive (cunoştinţele), operaţional-tehnologice (priceperi), dar şi componențele motivaţionale, etice (orientări valorice), sociale şi comportamentale.
Asimilarea competenţelor necesită organizare mentală, dezvoltare intelectualăconsiderabilă: gîndire abstractă, reflecţie, determinarea poziţiei proprii, autoevaluare, gîndire critică.
Personalitatea poate fi prezentată ca o integritate/multitudine de competenţemanifestate ca măsură a aptitudinii omului de a se include în activitate. Personalizarea competenţelor presupune interactivarea care stimulează spiritualitatea şi axiologizarea competenţelor.
Prin urmare, alături de calificarea care atestă o formare standardizată, au început să fie puse în valoare calităţile unice pe care le poate avea un individ,datorită istoricului personal sau profesional, şi care îi permit să se adapteze situaţiilor de muncă noi. Acest ansamblu de capacităţi unice individuale poartă numele de „competenţe". În această viziune, competenţa este percepută ca fiindfaptul de „a şti să faci faţă unei situaţii profesionale complexe". Astapresupune că pregătirea trebuie să se adauge experienţei.
Din această concepţie, legată de competenţe, decurg o serie de caracteristici: a) un punct esenţial este adaptabilitatea: este considerat cu adevărat competent cel care, într-un domeniu dat, se poate confrunta eficient cu o situaţie neprevăzută; b) o competenţă este întotdeauna unică şi este specifică numai unui individ. Este inseparabilă de personalitatea şi de istoricul lui. Ea se exprimă prin adaptarea nu la o operaţiune sau la o situaţie, ci, mai degrabă, la o persoană sau la o situaţie; c) e greu de ştiut din ce este alcătuită competenţa unui individ. Se deduce, pornind de lace acesta face, de la activitatea reuşită. O competenţă nu „se vede" niciodată, se observă numai efectele ei; d) accentul se pune nu atât pe deţinerea de cunoştinţe, pe arta de a şti să faci, pe tehnici etc., cît pe capacitatea de a le mobiliza şi a le combina pentru a răspunde unei situaţii mereu noi.Competenţele se construiesc pe dimensiunile omului real, apelînd la aspectele raţionale şi nonraţionale, elementele de surpriză, incertitudine, intuiţie, opinii, valori, curaj, înţelepciune, tradiţie etc., care dau sens activităţii omului, competenţele fiind judecate doar în structura modelului.
Competenţa poate fi tratată ca, capacitate a creierului uman de a acţiona, ca,calitate complex-integrativă a personalităţii şi ca, componentă a culturiiprofesionale, care se intersectează mult cu valorile şi stereotipurile profesionale.
Conform abordării structural-organizaţionale, competenţele se supun principiului ierarhizării şi le este caracteristic o ierarhie, precum:
- competenţele cheie multifuncţionale;
- competenţele cheie supra/multiobiectuale;
- competenţele cheie multidimensionale.
Competenţele nominalizate se bazează pe calităţile personalităţii şi se manifestă în cadrul anumitor modalităţi de comportament; ele se sprijină pe funcţiile psihologice ale omului, au context practic larg, posedă un grad înalt deuniversalitate.
Sorin Cristea evidenţiază patru competenţe generale: competenţa politică, competenţa psihologică, competenţa ştiinţifică, competenţa socială. Evidenţierea esenţei competenţei ne permite să determinăm modul de abordare a construirii modelului de competenţe.
Un model standard al competenţelor nu există. Există o mulţime de abordări în construirea modemului competenţelor şi toate se sprijină pe analiza activităţii umane în diferite domenii. Cu alte cuvinte, pentru elaborarea modelului decompetenţe se convine, că pentru efectuarea unei activităţi, să stabilim un anumit nivel de competenţă (începător, mediu, performant).
Astfel, toate modelele competenţelor elaborate în baza analizei activităţii, într-o măsura sau alta, sunt empirice. Aceste modele reies, în prim rînd, din primulnivel al culturii (profesionale – nivelul competenţei unor reprezentanţi ai activităţii respective) şi, într-o măsură mai mică, se bazează pe nivelul doi (nivelul conştientizării culturale, de societate, a necesităţii de pregătire şi ale altor calităţi umane, manifestate în această activitate). Cu alte cuvinte, în aceste modele de competenţe, în măsură considerabilă, se includ anumite valori (profesionale) şistereotipuri reale ale oamenilor, care efectuează această activitate; însă, dacă vorbim despre modelul al doilea a culturii (profesionale), aceste modele suntreflecţii ale competenţelor (profesionale) preponderent sub formă extensivă şi imperativă.
Modelul general al competenţelor propus în continuare este un set cît de cît exhaustiv; se reprezintă prin indicatori ai comportamentului, care permit omului să realizeze cu succes funcţiile de comunicare, joc, învăţare, muncă, sociale...
Modelul competenţelor trebuie să fie unul simplu şi accesibil (educabililor, educaţilor, angajatorilor etc.), descris într-un limbaj simplu şi accesibil, să aibă o structură clară şi concisă.
Pentru elaborarea modelelor pot fi aplicate diverse modalităţi:
1) modelele competenţelor elaborate deja de alţii, dar de ales pe cele maibune;
2) modelul competenţelor propuse de structurile internaţionale (UNESCO, UE ...);
3) modelul competenţelor propuse de instituţia în care se activează.
În cadrul elaborării unui model de competenţe este important de reţinut:1) în proiect trebuie de implicat colaboratorii, care vor utiliza modelul elaborat;
2) de pus la dispoziţia colaboratorilor informaţia completă despre ceea ce are
loc în organizaţie, cu ce scop se elaborează modelul, cum se va aplica în activitate. Astfel de informaţie anticipează reacţiile colaboratorilor;
3) standardele comportamentele, inclusiv competenţele necesare utilizatorilor;
4) formele comportamentale propuse trebuie să corespundă valorilor (corporaţionale, instituţionale, general umane naţionale, ...);
4) competenţele trebuie să se focuseze pe ceea ce este valoros astăzi, şi să ţină cont ce va fi important pentru noi mâine (în viitor).
În continuare propun modelele competenţelor cadrului didactic şi managerilor educaţionali, în care îşi găsesc reflecţie competenţele modelului competenţelor cheie ale personalităţii. Competenţa în învăţămînt este o aptitudine de a conduce după exigenţele unui rol dat în vederea atingerii obiectivelor educative fixate de un sistem şcolar determinat. La baza modelului se află conţinutul competenţelor profesionale, ca integritate a aptitudinilor pedagogice, ce se sprijină pe cunoştinţe, experienţă, valori, predispoziţii etc.
Structural modelul competenţelor cadrului didactic poate fi prezentat după cum urmează: competenţa profesional generală: studiile de bază, formarea profesională continuă, grade şi titluri ştiinţifice, titluri distinctive şi decoraţii, vechimea în muncă, participarea în concursuri;
competenţa în sfera instruirii: specificul experienţei, indicatori de eficacitate şi eficienţă, utilizarea tehnologiilor de instruire, activitatea inovaţională, abordarea individuală, colaborarea pedagogică;
competenţa în sfera educaţiei şi dezvoltării personalităţii elevilor/studenţilor: specificul experienţei, posedarea metodologiei educaţiei şi dezvoltării educabililor, activitatea extraşcolară, activitatea inovaţională, colaborarea pedagogică;
competenţa în sfera ştiinţifico-metodologică şi instructiv-metodică:rezultatele ştiinţifice şi elaborările metodice, participarea în activitatea comunităţii ştiinţifico-metodice, implementarea rezultatelor obţinute;
potenţialul managerial şi de leadership: calităţile de lider şi activismulsocial, studii în domeniul managerial, experienţă managerială;
potenţialul pedagogic individual: portretul psihologic, particularităţile individuale, pasiunile şi creativitatea;
credoul pedagogic personal: scopurile, valorile, sensurile şi priorităţile activităţii pedagogice personale;
conştientizarea eşecurilor profesionale: analiza erorilor şi eşecurilor, formularea perspectivelor de autodezvoltare şi perfecţionare profesională.
Modelul competenţelor cadrului didactic este binevenit de utilizat pentruelaborarea portofoliului pedagogic, în care se pot include documente cu caracter statistic şi dări de seamă, autoanalize ale cadrului didactic, eseuri tematice, elaborări şi proiecte, avizele conducătorilor şi colegilor, materiale ilustrative etc. Astfel de portofoliu poate fi aplicat la evaluarea activităţii şi atestarea cadruluididactic.