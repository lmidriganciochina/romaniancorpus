Educația reprezintă temelia unei societăți. Așa a fost și așa va ramâne pretutindeni, iar în acest context profesorii sunt cei care ne înalță și joacă un rol decisiv în viețile noastre. În ultimul timp se vorbește tot mai mult despre abilitățile managerilor școlari și despre influența acestora asupragradului de satisfacție în muncă a profesorilor. Astfel de concepte precum tipul de manager, comunicarea eficientă și satisfacția în muncă sunt regăsite în cele ce urmează în acest articol.

Pornind de la ideea cercetătorului J. Therer, conform căreia oricine are dreptul să învețe după propriul ritm și să beneficieze de ajutor didactic diferențiat, în caz de necesitate, dorim să accentuăm, din start, că procesul de învățare a unei limbi străine nu poate face abstracție absolută de limba maternă a celui ce învață, din simpla cauză că orice vorbitor gîndește a priori în limba sa maternă. Or, cînd înveți, judeci, dar cel mai bine și rapid se judecă în limba maternă. Aceste idei au fost emise încă de către cercetătorul rus Vigotsckii în lucrarea sa Gîndire și limbaj , care pare a avea olegătură strînsă cu Gramatica de la Port-Royal, ce datează încă din 1660 și care sublinia legătura strînsă între limbă și vorbire. Însă acest contact între Lm și cea străină poate accelera sau, invers, poate frîna învățarea unei limbi străine. Astfel, profesorul trebuie să prevadă momentele de interferență între limbi,pentru ca discipolii săi să poată evita erorile. Erorile pot fi diferite, ele depind de diverse cauze, astfel ele pot fi:interferențiale, interne, proactive sau retroactive, absolute sau relative, orale sau scrise .
Cercetătorul F. Debyser numește transfer, efectul pozitiv în învățarea Ls, iar interferență – efectul negativ. Interferența, la rîndul ei, poate fi psihologică (caracteristică unui individ) sau lingvistică, care se datorează unui accident de bilingvism sau pedagogic.
Unele erori au ca și cauză asimilarea incompletă a regulilor sau a unor forme din limba țintă și ele se numesc respectiv, proactive (sau de performanță). Altele, reprezintă extensia analogică a unei reguli sau a unei unități asimilate anterior, mai fiind numită suprageneralizare, aceste erori se numescretroactive (sau de competență). Spre exemplu, cînd studentul adaugă flexiunea s la rădăcina verbală pentru a desemna persoana a III plural, în loc de sufixul ent, adică el a aplicat regula de formare apluralului substantivelor și la verbe, prin suprageneralizare.
Mai sunt erori absolute și relative. În timp ce primele constau în întrebuințarea imitațiilor din limbasursă, ce nu aparțin limbii țintă, atunci celelate contractează între ele relații de implicare. Privitor la erorile scrise și orale, în limba franceză, spre exemplu, ele sunt destul de dese, deoarece diferența întrecodul scris și cel oral este impunătoare.
O altă abordare a tipologiei erorilor propune cercetătoarea C. Tagliante: erori lingvistice, fonetice, socioculturale, discursive și strategico-pedagogice. Însă ele se pot înscrie în rîndul celoramintite mai sus.
Prevenirea sau corectarea erorilor? O întrebare stridentă este cine și cum ar trebui să se ocupe decorijarea acestor erori, care ar fi procedeele ce pot fi aplicate pentru a preveni, corecta erorile celor ceînvață o limbă străină? Iată aici putem să afirmăm cu siguranță că este nevoie de studii lingvistice contrastive care să vină în ajutor profesorilor.
Rezultatele analizei contrastive (AC) constituie, în viziunea noastră, punctul de plecare în reflectarea asupra mecanismelor de învăţare a limbii străine în dezvoltarea didactică şi în elaborarea tehnicii de corectare a greşelilor. De aici rezultă că AC este deseori confundată cu Analiza erorilor (AE), metodă ce a prins poziții înalte în ultimii ani, în detrimentul celei contrastive. De această părere este cercetătorul Jamet. AC nu se identifică cu analiza erorilor interferenţiale. Obiectul său de studiu îl constituie divergenţele celor două limbi şi posibilele surse de interferenţă. De toate aceste lucruri trebuie să se ţină seama în didactica limbilor. Totuși AE și AC prezintă zone comune (analizaerorilor interferențiale). Ele prezintă deasemenea zone de complementaritate: AC întreprinde o comparare sistematică a două limbi pentru a izola ariile erorilor potențiale, în timp ce AE include și erorile care nu sunt cauzate de influența limbii sursă, adică erorile interne.
La prima vedere, ar fi mai eficientă AC, pentru că se spune că e mai bine de prezis ceva, decît de remediat, dar aceasta e mai degrabă o teză teoretică, or practic, cel ce învață trebuie să vorbească mereu, să se exprime, ca să învețe, astfel el comite erori, de aici reiese că AE este necesară.
Analiza erorilor. Sunt două metode de abordare a erorilor: inductivă și deductivă.Prima constă în alegerea corpusului de erori supuse ulterior analizei. Cea de-a doua implică o comparare a sistemelor a două limbi: studierea sistemului primei limbi, apoi celei de a doua și de asemenea studiereasistemului mixt al interlimbii, al bilingvismului debutant. Astfel, se poate elabora o gramatică generativă a erorilor care să le anticipeze și să le prevină. Iar aceasta din urmă poate fi evaluată prin teste deprovocare a erorilor.
Remedierea erorilor. În opinia noastră, este de datoria profesorilor să-i convingă pe discipoli că erorile sunt un fenomen natural în procesul de predare/învățare a unei Ls, care este inevitabil, dar corigibil. Este oportună, la acest capitol, părerea cercetătoarei C. Tagliante, care subliniază că erorile sunt inseparabile de procesul de predare/învățare, dar ele trebuie să fie considerate de către profesor mai mult un atu decît un inconvenient .
O bună remediere didactică a erorilor propune cercetătoarea Harriet K. Namukaya:lecturi autentice (precum lectura colectivă, individuală, lecturile de la cursurile teoretice, textepublicistice autentice, etc.) și aplicarea cît mai des a metodelor audio-vizuale autentice DAV și SGAV (precum secvențe cinematografice, documente TV5, secvențe didactice, kit-uri didactice, etc.). Acestea seaplică pentru o memorare mai bună și corectă a structurilor specifice Ls.
Concluzii și propuneri. În concluzie, putem spune că suntem de acord cu cercetătorul C. Jamet, conform căruia un profesor de Ls, chiar de cunoaște la perfecție limba predată, are nevoie să cunoască șilimba maternă a celui ce învață, pentru a putea să ajute în cazurile de interferență, iar dacă nu o cunoaște,atunci AC în tandem cu AE ar putea fi eficientă. În acest context, putem spune că pledăm pentru tipul de evaluare formativă pe tot parcursul anului, unde să lipsească notele, dar să fie prezentăanaliza erorilor cu o remediere ulterioară.
Dacă vom reveni la citatul lui J. Therer și învățăturile filozofului iluminist J.-J. Rousseau, atunciam putea sublinia cu certitudine că succesul procesului de învățămînt rezidă în abordarea individuală a capacităților și dificultăților fiecărui elev în parte, deci, profesorul nu trebuie să țină cont doar de particularitățile de vîrstă, clasă, grup, ci și de particularitățile individuale pentru a atinge scopurile și obiectivele didactice propuse.

Mulți lingviști acceptă ideea că lingvistica contrastivă (LCn) este o ramură a lingvisticii aplicate, care își propune să utilizeze analiza contrastivă (Acn) a acestor limbi în scopuripedagogice.
Conform opiniei cercetătoarei T. Cristea, progresul înregistrat în evoluția LCn a fostmarcat anume de compararea ce se face între două limbi în scopul clarității mecanismelor deînsușire a limbii străine (LS). Ea afirmă că ACn încearcă să descrie divergențele,,sistematice” care separă limbile angajate în procesul de predare-învățare; această analiză vareține în special constrîngerile care acționează în cadrul LS.. Or anume momentele dediferență și contradicție unesc LCn de didactica limbilor, cu scopul de a evita greşelile.
Analizînd scrierile din domeniu, observăm că autorii lor pot fi separați în două tabere: cei ce consideră LCn ,,o cheie” pentru didactică; cei care neagă rolul atotputernic al LCn în relație cu didactica limbilor.
Dacă primii sunt de părerea că ACn ar constitui un răspuns final al tuturor problemelor legate de predarea limbilor străine, ceilalți nu o socot decît un răspuns parțial, o contribuție mică la desfășurarea acestui proces.
D. Chițoran, făcînd o analiză a LCn în relația ei cu procesul de predare și învățare alimbilor străine, evidențiază interpătrunderea lor, dar nu le vede suprapuse total: ,,ACn nu poate fi privită în nici un fel drept un panaceu care va rezolva toate problemele predării și învățării limbilor”, vorbind doar despre o contribuție ,,pe care această analiză o poate aduce la rezolvarea lor”. Cu toate acestea, autorul menționat subliniază rolul LCn în metodologia predării, iar scopul principal fiind ca cel ce învață o limbă străină să dispună deja de o competență lingvistică a limbii materne, care să-i faciliteze activitatea. Cu alte cuvinte, LCn pune în lumină asemănările și deosebirile dintre limbile studiate, marchează posibilitățile de interferență lingvistică și unele dificultăți care pot apărea la diferite etape ale însușirii unei limbi străine.
Lingvistul D. Chițoran vine cu argumente de diferit ordin pentru a demonstra importanțaACn în procesul de predare-învățare și nicidecum rolul ei universal în acest proces. După el, maisunt și alți factori, poate chiar mai decisivi, care ar contribui la învățarea limbilor precum: calitatea materialelor didactice, a mijloacelor și metodelor folosite de dascăli, competențeledidactice ale profesorilor de limbă, motivarea discipolilor, etc.. După el, comparația adouă limbi ,,poate constitui baza potrivită a unui manual de predare”.
Adept al părerii că LCn nu ar juca un rol atotputernic este G. Nickel: „LCn este utilă nu doar pentru predarea limbilor străine”, ci ,,ea poate fi întrebuințată și pentru traducere, și pentrutipologia lingvistică”. Atît partea ei teoretică, cît și practică ,,pot satisface doar o parte contribuabilă în perfecționarea predării unei limbi străine”. Noi împărtășim opinia savantuluicînd spune că ,,toate problemele de predare a limbilor străine nu vor fi rezolvate desigur doar cuajutorul LCn” .
O opinie deosebită prezintă profesorul F. Chilipaine, care numește LCn ,,cheie pentru predarea-învățarea limbilor străine”. Bazîndu-se pe un articol prezentat de D. Chițoran, autorul menționat propune următoarea schemă, unde: G1 – gramatica limbii materne, G2 – gramatica limbii străine, Gc- gramatica contrastivă, D- didactica, M- metodica, Dec. – decodare :

Analiza contrastivă 

Conform graficului reprezentat, în procesul de însușire a unei limbi străine ACn se află la bază, apoi succed didactica, metodica și corectarea (feedback). Cert este faptul că cel care învață o limbă străină trebuie să dispună deja de o competență lingvistică a limbii materne, pentru ca ulterior să fie capabil să facă o analiză a asemănărilor și deosebirilor acesteia cu limba străină, să sublinieze posibilitățile de interferență lingvistică și unele dificultăți care pot fi întîlnite în însușirea unei limbi străine.
Gramaticianul rus U. Iusupov, găsind multe afinități între LCn și didactică, a stabilit nișteprincipii de bază în compararea limbilor, pe care le considerăm importante și utile :
În studiul contrastiv al limbilor cu scop lingvo-didactic,limbile se compară în plan sincronic, or diacronia nu este necesară.
Atunci când studiul contrastiv al limbilor are caracter didactic, descrierea contrastivă trebuie să fie simplă pe înţelesul atât al profesorilor, cât şi cel aldiscipolilor.
În cazul unui studiu contrastiv al limbilor cu scop didactic, se supun comparării interlingvale doar fenomene lingvistice din limba maternă ce se regăsesc înprogramele de studii.
Trebuie de ținutcont de faptul că discipolii care învaţă o limbă străină pot veni din diferite localităţi, unde se vorbeşte un dialect deosebit de limba literară.
După cum se ştie rolul limbii materne în studierea celei nematerne este diferit: în unele cazuri limba maternă facilitează învăţarea celei străine, în altele – o complică sau este neutră. În primul caz este ofacilitate, în al doilea – o interferenţă. Efectuând un studiu contrastiv al limbilor în scopuri didactice, este nevoie de ţinut cont de ambele fenomene.
Credem că este adecvată afirmaţia: „astăzi LCn este o disciplină independentă, care are obiectul său de studiu şi scopurile sale. Ea este o ramură a lingvisticii, care are legături strânse cu metodica predării unei limbi străine”.
Ce este literatura comparată ? Un veritabil teren de dialog și interogări. Ea joaca un rol intermediar între diverse discipline (studii literare, istorie, filozofie, lingvistică, antropologie,comunicare, sociologie, etc.). Se presupune compararea unor zone discursive multiple (știință,filozofie, teologie) si confruntarea lor cu ansambluri audio-vizuale diverse precum (pictura, sculptura, dansul, muzica, mas-media, etc.). Acest domeniu permite, deci, tutrordisciplinelor să trateze mai bine împreună întrebări arzătoare și fundamentale cu care seconfruntă civilizația noastră și care relevă umanitatea dintotdeauna.
Vom încerca în cele ce urmează să scoatem în evidență aplicarea lingvisticii contrastive și literaturii comparate la Facultatea de Limbi și Literaturi Străine de la UPS „Ion Creangă”.
Tematica tezelor de an și licență la diciplinele lingvistică și literatură franceză sunt propuse în plan contrastiv de către profesorii: Guțu E., Manoli I., Tărîță V., N. Celpan-Patic.
Predarea gramaticii practice are loc și prin prisma metodei contrastive.
Referatele și dizertațiile literare la cursul de „Istorie a literaturii franceze” se elaborează de către studenți avînd la bază metoda comparată. Se compară curente literare, opere franceze între ele, perioade literare, opere franceze cu cele universale și românești, etc.
La masterat sunt cursuri ce se bazează pe metoda contrastivă: tipologia limbilor, sintaxacomparată, contrastivitate și dificultăți de traducere, etc.
Finalmente, putem afirma că analiza contrastivă nu este “un panaceu” în didactica limbii șiliteraturii străine, dar reprezintă una din metodele de bază pentru predarea/învățarea/evaluarealimbilor străine.
