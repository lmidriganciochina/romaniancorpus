
Acest articol este dedicat cercetării problemei progresului în educaţia democratică şi cauzelestagnării unui sistem educaţional democratic. la fel sunt propuse şi cîţiva psşi posibili de soluţionare şiintegrare a valorilor democratice în sistemul educaţional.

Pentru plasticianul Ion Zderciuc, nudul are posibilităţile sale de expresie, care permit relevareadispoziţiei portretizatului, dar şi conferirea unui grad înalt de veridicitate compoziţiilor sale.
La vârsta de 17-18 ani, viitorul sculptor a modelat un prim nud. Din adolescenţă, încă, dragostea pentru frumos îl tenta să modeleze nuduri, un gen al artelor plastice atât de palpitant pentru el .La colegiul A. Plămădeală, pe atunci Şcoala Republicană de Arte I. E. Repin, primele nuduri, desenate,au fost create de el când era la anul III. Iniţial, Ion Zderciuc a fost fascinat de opera lui Auguste Rodin şi voia să facă şi el o reprezentare a bunicii, să evidenţieze caracteristicile vârstei, pielea cu riduri. Voia şi el să deseneze, ca Albrecht Dürer, în schiţa sa o femeie de vârsta a treia nud. La anii III-IV, fiind în clasa profesorului Afanasie Oprea, a executat desenul şi a pictat un nud. Profesorul accentua atenţia elevilor la construirea formelor, la echilibru, coloristică. Impresionaţi de pictorii renascentişti, elevii, printre care şi Ion Zderciuc, se străduiau să imite haşurile lui Michelangelo.
După aceea, în timpul studiilor la Academia de Arte din Sankt-Petersburg, din anul II, a început a modela nuduri. El urmărea procesul de lucru al colegilor mai pregătiţi, dar încă nu poseda abilităţile necesare. Dar în anul II, semestrul II, a făcut un nud-relief, urmărind legităţile reprezentării clasice, darconferindu-i şi o tentă impresionistă şi o lejeritate care vorbea deja despre profesionalismul lui. În anii destudii III-V modelau nuduri incontinuu: nud în picioare, nud feminin, nud masculin. Ion Zderciuc prefera stilul impresioniştilor, când lucra în bronz, cel al lui Michilangelo, când lucra în piatră sau marmură. L-apasionat şi arta africană, în care îl atrăgea în mod deosebit privirea, mimica personajelor, textura şi energetica pieselor de artă religioasă. Orice expoziţie vizitată exercita asupra spiritului creator al tânărului Ion Zderciuc o anumită influenţă .
Este necesar să remarcăm faptul că în linia de nuduri create de Ion Zderciuc este dificil sau, practic, imposibil să urmărim o evoluţie pas cu pas. De fiecare dată, autorul se orientează spre diverşi maeştri, face replici ale unor lucrări ale acestora, se reîntoarce peste un timp la imaginile agreate odinioară.
Printre primele nuduri care s-au păstrat în atelierul sculptorului Ion Zderciuc este şi Nud feminin,lucrat în bronz în anii ’80-’90. Principalele caracteristici ale acestuia sunt formele aplatizate, fărărotunjiri, astfel încât forma se citeşte în contre-jour. Aici este impresionant gestul dezinvolt al mâinilor.
Un alt nud, realizat în aceeaşi perioadă , reprezintă o figură dezbrăcându-se. Elpăstrează forma unitară, fiind privită ca o umbră intensă în contre-jour. Gestul mâinilor dispare treptat, lucrarea fiind lecturată în întregime.
Din această perioadă datează şi compoziţia Muza timpului , în care formele corpului transpar uşor prin haina diafană. Eleganţa chipului, plastica formelor, alura unei piese antice au fostredate cu măiestrie de autor.
Din anul 1993 datează Nud feminin în bronz, în realizarea căruia se resimte şcoala făcută la Sankt-Petersburg: este un nud relaxat, cu formele muşchilor coapselor puternic evidenţiate, cu gestul mâinilorridicate deasupra capului. Acest nud are un precedent: Nud feminin , care este redat în aceeaşi mişcare, dar diferă prin pieptul aplatizat, pe care se întrezăresc sub piele coastele şi prin şoldurile mai puţin proeminente.
Sculptorul lucrează şi în manieră abstractă, aşa ca în mostra de sculptură cu denumirea Nud.Răpirea Europei şi în cea cu titlul Nud . În prima lucrare, formele, volumele realizează un contrast între formele pline şi cele goale, toate însă conferă nudului, redat culcat,
plinătate fizică. Cea de-a doua piesă se caracterizează prin volumele redate strict prin forme geometrice, care nu se intercalează, ca în primul caz, ci se suprapun într-o logică cunoscută doar de autor.
Uneori, plasticianul iniţiază un discurs complicat cu spectatorul. De exemplu, în lucrarea Rugă, formele sunt aparente şi ascunse simultan, lucrarea poate şi nu poate fi calificată ca nud şi doar mâinile împreunate în rugăciune şi energetica lucrării domină spectatorul îndelung.
O altă lucrare, Nud, reprezintă o figură robustă de femeie, cu formele uşor rotunjite, în mişcare de contrapposto, cu mâinile la piept. Din aceeaşi serie este şi sculptura Nud (2000, bronz), încare personajul este redat într-o mişcare liberă cu mâinile deasupra capului. Autorul urmează linia de reprezentări din anii ’90.
Ceva mai descătuşată este Cocheta , care pare a poza discret în faţa spectatorului. Dar, la fel ca în anii ’90, silueta se lecturează primordial, formele volumetrice rămânând să fie cititeulterior.
Chipul din lucrarea Nud feminin este redat de Ion Zderciuc cu deosebită tandreţe.Spre deosebire de nudurile din anii 1990-2000, acesta este redat cu lux de amănunte: sub pielea personajului se profilează coastele, formele sunt redate conform caracteristicilor anatomice. Mişcarea corpului este liberă şi senzuală.
În anul 2006, sculptorul creează în bronz nudul Disperare. Spre deosebire de nudul bărbătesc, omonim, realizat de Alexandru Plămădeală, acesta este mai calm şi relaxat, mai puţin tensionat şidramatic. Poate fi urmărit lucrul sculptorului cu modelul, dar şi anatomizarea riguroasă, care conferă viaţăchipului.
Din această perioadă datează şi lucrarea În aşteptare, în care, tratarea realistă, exagerarea lungimii membrelor inferioare şi a corpului, poza personajului contribuie la crearea uneiatmosfere aparte, de aşteptare.
Sculptorul Ion Zderciuc vine şi cu replici ale unor lucrări mai vechi. Astfel, Nudul. RăpireaEuropei (anii ’90, bronz) precede în general un nud mai recent, cu denumirea Linişte. Lipsit de stilizare şi abstractizare care caracteriza primul nud, acesta din urmă, Linişte, conţine forme rotunjite şi armonios compuse. Totuşi, pe lângă dispoziţia relaxantă, el conţine şi o doză de încordare fizică.
Un nud cu denumirea Eva reprezintă o femeie între două vârste, caracteristicile specifice ale căreia au fost redate cu exactitate. Avem în faţă nu un personaj biblic, ci o femeie contemporană, ajunsă la vârsta când deja este necesar să meditezi asupra adevărurilor vieţii. Denumindacest nud Eva, autorul nu numai că a ridicat probleme de spirit, ci şi a redat iscusit corpul nud, caracteristicile de vârstă ale personajului.
Ajuns la etapa când sculptorul deja şi-a format propriile convingeri despre modul în care trebuie să fie modelat un nud, sculptorul Ion Zderciuc abordează nudul ca parte constitutivă a compoziţiilor sale.Astfel este un dublu nud cu denumirea În zidul lor zidesc suflarea, conţinând o figură feminină şi una de bărbat, ţinându-se de mâini. În această lucrare se resimte energetica mostrelor africane, dar şi influenţa nudurilor lucrate în anii 1990-2000. Figurile sunt privite şi apreciate în contre-jour.
Tema perpetuă a dragostei, cu reflexe de sexualitate, este redată de sculptor în compoziţiaÎndrăgostiţii , în care cele două nuduri sunt artistic intercalate astfel încât se privesc de la distanţă ca o floare.
Nudurile în care persistă corporalitatea au stat la baza compoziţiei Sărutul. Aici ceidoi sunt redaţi într-o îmbrăţişare nepământească, ce le „topeşte” mâinile şi picioarele. Metafora acestei imagini de „la figurat” trece „la propriu”.
Formele organic rotunjite, cu efect de nonfinit, migrează în compoziţia Abandonatul. Dar, în afară de efectele şi imaginile-raţionamente ale sculptorului, creaţia lui se află sub imperiul influenţelor operei lui Constantin Brâncuşi, care se resimt şi în această imagine. Nou-născutul brâncuşian este cosmic şi produce altfel de asociaţii decât Abandonatul lui Ion Zderciuc, care trezeşte compasiune şi duioşie.
Din anii 1993-1994 datează compoziţia cu două nuduri Şi dor şi zbor. Cele două corpuri sunt redate în zbor, levitând uşor deasupra pământului, este un imn al dragostei, metafora lui Ion Zderciucfiind redată şi aici direct. Această lucrare va genera o compoziţie de proporţii mai mari, cu denumirea Pe aripile dragostei. Lucrată cu grijă în lemn nuanţat, ea abordează un subiect similar: zborul dragostei, tandreţea existentă între două persoane îndrăgostite. Spre deosebire de prima compoziţie, aici prezintă interes jocul clarobscurului şi aplicarea culorii. Autorul nu tinde spre naturalism, culorile de bază folosite sunt galbenul, albastrul şi roşul, redate separat şi spontan, astfel încât să menţină integritatea formelor şi culorii în compoziţie. Un alt aspect reuşit al acestei compoziţii este faptul că ea se lecturează integral, dar poate fi privită şi în detalii, iar impresia produsă este de lungă durată.
O compoziţie, devenită deja celebră, şi care se păstrează în fondurile MNAM, este cea cudenumirea Pigmalion. În cele două semitondouri, cele două figuri nude diferă, dar şi se completează reciproc. Nudul bărbătesc, interpretat în spiritul antichităţii greceşti, care îl reprezintă pe Pigmalion îngândurat, este însoţit de Galateia nudă, redată în spiritul artei constructiviste, în special al celei lui Aleksandr Arhipenko. Pe fundal apare imaginea generalizată a unui îngeraş cu arcul întins. Chinurile creaţiei, firea şi relaţia artist–om, artist–muză, aspiraţiile unui artist – toate au încăput în cadrul strict al acestui semitondou, care arată ca o carte deschisă.
Autorul mai apelează la tema creatorilor din tezaurul universal, creând şi un chip cu denumireaDante. Încadrată într-un cadru circular, imaginea lucrată în volum, pe alocuri iese din suprafaţa fundalului, pe alocuri face breşe, astfel încât suprafaţa capătă efecte de spontaneitate şi de vechime. Modul în care este redat Dante este unul adânc, personajul fiind surprins într-un moment deinspiraţie şi de trăire profundă.
Tema este continuată în compoziţia Orfeu. Eminescu, care se află în prezent la Galeria Parlamentului României. Sacralitatea actului creaţiei este redat sugestiv şi emoţionant de autor în chipul personajului cu corp ascetic, cu privirea ridicată rugător spre ceruri, cu mâinile care cer instrumentul pentru a da glas „melodiei divine”, care îi domină auzul şi inima lui. Astfel, printr-oimagine, pe cât s-ar părea de pământească şi corporală, autorul a reuşit să evoce taina creaţiei şi chinulcreatorului de a-şi realiza opera.
Ion Zderciuc aduce spectatorului şi imagini feminine de o duioşie aparte, cum ar fi, spre exemplu,Maria Cebotari . Corpul grațios ca o coloană al cântăreţei este flancat din două părţi de cortină, scena este doar sugerată – toate ne arată hotărârea cu care artista intră în scenă pentru a cuceri publicul. Mai puţin obişnuită pentru plastica autohtonă, această compoziţie este un imn feminităţii.
Şi, în sfârşit, un nud prin care Ion Zderciuc va intra în tagma celor mai merituoşi creatori din ţară, este cel din compoziţia Ana . Personajul central din balada Meşterul Manole, Ana, ceacare devine jertfă pentru ca mănăstirea Argeşului, „monastire naltă, cum n-a mai fost altă”, să fie ridicată în locul ruinelor unui templu păgân, unde au fost aduse sacrificii sângeroase zeilor. Chipul nud al Anei însărcinate este lucrat de autor în bronz şi situat în interiorul unui trunchi de copac, care, la fel, sedeschide asemeni unei cărţi. Trunchiul de copac simbolizează şi trunchiul viguros al arborelui neamului.
Astfel, pornind de la statuete-nuduri, trecând prin faza unor reprezentări mai naturaliste, apoi la compoziţii în care metaforele sunt integratoare, autorul trece la compoziţii ce evocă personalităţile marilor creatori şi mai târziu la temele spiritualităţii neamului.
Întors la Chişinău, în anul 1987, el lucrează la Fondul Plastic, iar din 1988 este profesor laFacultatea de Arte Plastice a Universităţii Pedagogice de Stat Ion Creangă. Cu studenţii din anul IV el lucrează şi asupra nudului, programul fiind mai vast ca în prezent: la nud se lucra 24 de ore academice. Pentru ore el a pregătit suporturi, armaturi şi studenţii vor lucra stăruitor asupra nudului în picioare, urmărind de pe model mişcarea în contrapposto. Uneori studenţii vor face statuete în plastica de mici dimensiuni, care, de asemenea, necesită abilităţi şi muncă asiduă.
Astfel, absolventul anului 1999, Eduard Ciobanu, creează un nud în gips. Mai mult liric şiromantic, acesta are formele idealizate, racursiul fiind optimal pentru a obține un rezultat deosebit. Iar în 2001, studentul Godoroja creează, în atelierul lui Ion Zderciuc, compoziţia Tezeu ,lucrare plină de dinamism cu un nud şi o fiinţă fantastică. Linia este continuată de Ala Guivan, cu
lucrarea Disperare , în care formele au o alură modernă. Un nud ,într-o poză degajată, este lucrat de Olga Drobac. Şi studentul Moiseev lucrează o compoziţie-nud cu denumirea Descătuşare, în anul 2010, în gips patinat. Este o lucrare deosebit de reuşită, atât sub aspect plastic şi compoziţional, cât şi sub aspectul anatomic.
De asemenea au creat nuduri la lucrările de licenţă, studenţii Vitalie Moraru – Sărut , AlionaBurdilă – Răpirea Europei , Nadejda Rotaru – Nud , Ion Bolocan – Nud , LiliaOchişan – Nud şi, la masterat, Victor Cireş – Oglindire .
Dintre cei 27 de discipoli ai profesorului Ion Zderciuc, 11 au preferat să modeleze, pentru lucrarea de licenţă, nud feminin sau de bărbat.
Desigur, aportul pedagogului şi sculptorului Ion Zderciuc la instruirea şi ridicarea nivelului artistic al lucrărilor studenţilor este inestimabil. El păstrează totuşi maniera fiecărui student, lucrările lor fiind neomogene, irepetabile. Studenţii capătă un suport teoretic şi practic care îi va ajuta şi după absolvirea facultăţii să lucreze nuduri de sine stătător.
Ca specialist şi membru al UAP, Ion Zderciuc nu prea practică nuduri. Anterior, în anii ’90, şi-adorit să creeze un ciclu de nuduri pentru o expoziţie personală doar cu nuduri. În primele cicluri de lucrări urmărea asemănarea, avea atracţie pentru forme, astfel încât, după cum spune el, „sub stratul de material să pulseze viaţa”. Acum nudul său este mai sumar, mai schematic, pentru el contează gestul, dinamica, el nu mai urmăreşte natura cu exactitate.
Pe viitor vrea să lucreze în lemn compoziţii sculpturale-nud. Vrea să-şi definitiveze propriul stil,preferinţele lui fiind multiple. Dintre lucrările colegilor săi, a menţionat nudurile făcute de Nicolae Niţa, pe care le consideră deosebite, cu o energetică deosebită. De asemenea i-a remarcat pe Ion Bolocan şi peIoan Grecu. El consideră că ar fi oportună organizarea unei expoziţii cu nuduri la Chişinău.
Nudurile unduioase şi mlădioasele cupluri ale lui Ion Zderciuc, înnobilate de vibraţia calmă a luminii, reprezintă trăiri ale eternului uman: de puritate, gingăşie şi armonie.
