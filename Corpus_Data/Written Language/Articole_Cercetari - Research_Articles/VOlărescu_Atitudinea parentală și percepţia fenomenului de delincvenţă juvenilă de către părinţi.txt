Schimbările social-economice și-au pus amprenta pe aspectul etico-moral al cetăţenilor.
Libertatea, în acest sens, a primit o conotaţie de permisivitate majoră. Cei mai vulnerabili au devenit preadolescenţii şi adolescenţii, adică acele persoane care nu aveau încă format un pilon psihologic, social şi comportamental, de care s-ar conduce în acţiunile sale.
Un parametru important stabilit în cadrul mai multor cercetării este atmosfera din familiile dezorganizate. În aceste familii lipseşte autoritatea părinţilor, controlul şi influenţa din partea lor, ceea ce determină copiii să comită fapte antisociale.
În ultimii ani, persoanele minore comit tot mai multe delicte în grup, deseori fiind atrase la aceste acţiuni de către maturi. Schimbările social-economice și-au pus amprenta pe aspectul etico-moral al cetăţenilor. Libertatea, în acest sens, a primit o conotaţie de permisivitate majoră. Cei maivulnerabili au devenit preadolescenţii şi adolescenţii, adică acele persoane care nu aveau încă format un pilon psihologic, social şi comportamental, de care s-ar conduce în acţiunile sale. Nivelul foarte scăzut de cultură juridică al adolescenţilor, generează încălcarea de către ei a legii, variate dificultăţi comportamentale, delincventă juvenilă. Termenul „delincventă juvenilă” a intrat în uz în ultimele decenii şi provine de la cel francez „delinquance juvenile”, desemnând devierile de la norma socială şi penală săvârşite de minorii până la 18 ani şi sancţionate juridic. În franceză, noţiunea de delincvenţă se referă la ansamblul de infracţiuni comise într-un anumit timp şi spaţiu, fiind utilizat de rând cu cel de criminalitate. În psihologia din spaţiul românesc el a fost preluat pe lângă ce-a de-a doua parte„juvenilă”. Folosit într-un sens restrâns termenul de delincvenţă juvenilă a fost introdus pentru a desemna delictele comise de minori, fără a-i eticheta ca criminali, şi pentru a-i evidenţia dintre ceilalţi şia avea posibilitatea de a comunica cu ei altfel decât cu criminalii adulţi. Oricum este o intenţie nobilă cu menirea de umanizare a tratării juridice a vinovăţiei minorilor. 
Conceptul delincvenţă juvenilă este abordat, în majoritatea clasificărilor care vizează comportamentul uman sub unghiul evaluărilor normative, în cadrul mai larg al devianţei. Noţiunea de devianţă a fost elaborată de Sellin care a studiat problemele complexe ale socio-crimino-genezei.Problema delincvenţei juvenile este analizată în toată complexitatea ei reală prin corelarea mai multor factori, şi anume: juridic, sociologic, psihologic, antropologic, din care rezultă intercondiţionarea tuturor variabilelor ce determină comportamente delicvente, dar şi strategii de prevenire, intervenţie şiresocializare.
Analiza literaturii de specialitate relevă multiplele perspective ale studiilor efectuate. Cercetătorul E.H.Sutherland a realizat caracteristica amplă a comportamentului delincvent, iar T. Bogdan subliniază necesitatea includerii delincvenţei juvenile în sfera devianţei sociale, plasând accentul pe acele carenţe educative care provoacă acest tip de comportament deviant. Un număr mare de surse bibliografice includ teoriile şi concepţiile lui C. Lombroso cu privire la criminalul înnăscut. Merton menţiona că devianţa reprezintă ansamblul comportamentelor disfuncţionale, ce ameninţă echilibrul sistemului social. Importantă pentru realizarea diagnosticului psiho-social este teoriaimitaţiei a lui G. Tarde, conform căreia individul nu este un criminal din naştere, ci prin imitaţie, învăţând cariera de infractor. Teoria rezistenţei la frustrare, elaborată de W.C. Reckeless, explică cauzele comportamentului delicvent al minorului, ce ţin de structura socială externă şi structura psihică interioară a delicventului. O tentativă complexă de interpretare a delicvenţei juvenile aparţine Şcolii de la Cicago, care a avansat un set de ipoteze şi paradigme cu caracter sociologic, ce explică influenţa proceselor de schimbare şi dezvoltare a efectelor sociale negative, asupra fenomenului de delicvenţă. Astfel, teoria dezorganizării sociale, întemeiată de C.R.Shaw, are la bază ideea determinării delicvenţei, de depresiuni, crize sociale, economice, de fenomenele de urbanizare şi exod rural. Ca rezultat acestefenomene sociale generează marginalizarea, devianţa şi dezorganizarea socială.
Analizând dilencventa juvenilă trebuie să ţinem cont nu numai de influenţa factorilor economici, sociali, culturali etc., dar şi în mare măsură de cei psihologici. Criza preadolescenţei (de identitate) şi criza adolescenţei contribuie la intensificarea tendinţelor de autocunoaştere identificare şi afirmare. Dinamismul, curiozitatea, tendinţa spre afirmare, spre apropiere de lumea celor adulţi îi face pe minorisă-şi stabilească un şir de valori pe care ei le consideră atribute ale maturităţii. Acestea se transformă în 
steriotipuri comportamentale, ce pot căpăta caracter de manifestări antisociale. Creşterea şi dezvoltarea organismului, schimbările fizice şi fiziologice influenţează mult asupra psihicului şi inclusiv asupra dezvoltării sferei afective, influenţaţi de diferiţi factori în formarea personalităţii minorilor pot servi tulburări ale afectivităţii. Afectivitatea are un rol deosebit de important în viaţa şi activitatea individului şi orice abatere de la normal creează probleme, uneori destul de serioase, în perioada adaptării. Referitor la minorii delicvenţi, după cum afirmă majoritatea cercetărilor, acestea se caracterizează fie printr-un nivel insuficient de maturizare afectivă, fie prin diferite stări de dereglare a afectivităţii.
Insuficienţa de maturitate afectivă se caracterizează prin:
lipsa unei autonomii afective, ceea ce duce la creşterea sugestibilităţii;
insuficienţa de dezvoltare a autocontrolului afectiv, legat de insuficienţa de cunoaştere şi capacitatea de stăpânire a reactivităţii emoţionale;
dezvoltare slabă a emoţiilor şi sentimentelor superioare, în deosebi a celor morale. Asemenea caracteristici psiho-comportamentale conduc la lipsa unei capacităţi de autoevaluare adecvată, lipsa obiectivitătii faţă de sine şi faţă de alţii. Un alt parametru important stabilit în cadrul mai multor cercetării este atmosfera din familiile dezorganizate. În ele lipseşte autoritatea părinţilor,controlul, exemplul pozitiv din partea lor, precum şi influenţa negativă ca urmare a divorţului, iar acestea determină copiii să comită fapte antisociale.
Majoritatea conduitelor delincvente pot fi încadrate în patru mari categorii:
încălcarea legilor de statut;
furtul (principala cauză a proceselor penale în cazul minorilor);
violenţa;
comportamentul de bandă, receptat de ceilalţi ca periculos;
Analiza multidimensională a delincvenţei juvenile creează posibilitatea înţelegerii fenomenului la diferite nivele:
dimensiunea statistică - evidenţiază amploarea şi evoluţia fenomenului (în procente, medii, analize factoriale) în corelaţie cu diverşi indicatori sociali (economici, culturali, geografici etc.); dimensiunea juridică - evidenţiază tipuri de norme încălcate, gravitatea prejudiciilor aduse, periculozitatea lor socială, tipurile de sancţiuni aplicate şi modalităţile de resocializare;
dimensiunea sociologică - pune delincvenţa în raport cu multiplele fenomene de dezorganizare socială, de inadaptare şi marginalizare;
dimensiunea psihologică - evidenţiază structura personalităţii delincvente, motivaţiile, mobilurile comiterii delictului, atitudinea delincventului în raport cu fapta comisă (discernământ,iresponsabilitate);
dimensiunea economică poate indica aşa-zisul cost al delictului, prin evidenţierea consecinţelor directe şi indirecte ale diferitelor infracţiuni;
dimensiunea prospectivă - angajează viziunea dinamicii în viitor a fenomenului şi propensiunea spre delincvenţă a anumitor indivizi sau grupuri sociale.
La momentul actual, în Republica Moldova nu există un sistem de justiţie juvenilă care să răspundă necesităţilor speciale ale minorilor. Nu există nici instituţii judiciare specializate - Curţi Juvenile, complete specializate de judecători, şi nici anchetatori, procurori sau avocaţi, care ar avea în competenţă exclusivă cazurile care implică minori delicvenţi. Drept rezultat, profesioniştii din aceste domenii nu au avut posibilitatea unei instruiri adecvate privind necesităţile specifice ale copiilor, iarcazurile minorilor sunt examinate de rând cu cele ale adulţilor. Din această cauză procedurile pot dura de la câteva luni până la câţiva ani. Copiii suspectaţi sau acuzaţi că au comis o faptă penală trec alături de maturi prin calvarul arestului, acuzării şi detenţiei, doar că situaţia lor e agravată de imaturitate, de lipsa de sprijin adecvat vârstei, de lipsa de cunoştinţe juridice şi privind propriile drepturi, deimposibilitatea de a-şi apăra drepturile în camerele de detenţie preventivă, în sălile de judecată şi în locurile de detenţie. Tot astfel, reabilitarea şi reintegrarea socială a unui copil care şi-a ispăşit pedeapsa devine aproape imposibilă în lipsa unui sprijin profesionist. Toate acestea afectează situaţia copiilor suspectaţi, acuzaţi sau dovediţi că ar fi încălcat legea.
Aceste lucruri au fost menţionate în Observaţiile finale ale Comitetului ONU privind drepturile copilului, organ internaţional responsabil de implementarea Convenţiei ONU cu privire ladrepturile copilului (CDC), adresate Guvernului Republicii Moldova. Raportul de faţă este rezultatul muncii unui grup de autori. Iniţial, prin decizia Consiliului Naţional pentru Protecţia Drepturilor Copilului din Republica Moldova a fost creat un Grup de Lucru pentru evaluarea şi monitorizareasituaţiei justiţiei juvenile la nivel naţional. Raportul Grupului de lucru, conţine o analiză a situaţiei copiilor şi minorilor de până la 18 ani, aflaţi în conflict cu legea. Din anul 2003, în Moldova a început implementarea Proiectului „Reforma sistemului de justiţie juvenilă în Moldova”, sprijinit de UNICEF, principalele componente ale acestuia fiind reforma legislativă.
Psihologul italian Gabriela Bortolotti, în lucrarea „Psihologia Comunităţii”, identifică următoarele obiective strategice ale serviciilor comunitare de prevenire a comportamentului deviant şidelincvent:
Serviciile comunitare de prevenire a comportamentului delincvent trebuie să fie orientatespre dezvoltarea instituţiei familiale. Familia, ca obiect-ţintă al intervenţiilor comunitare, trebuie să devină capabilă şi competentă să conducă procesele educative ale membrilor săi. Dezvoltarea capacităţii familiei, de a ajuta un copil de orice vârstă şi în cazul oricărei probleme (de identitate, integrare, criză de valori, conformism sau non-conformism etc.)
Serviciile comunitare de prevenire a comportamentului delincvent trebuie să fie orientate spre şcoală. În acest caz se impune necesitatea de a ridica la cel mai înalt nivel importanţa şcolii ca instituţie socială, ca centru de comunicare pentru „copii diferiţi”.
Universul ocupaţiei copiilor la nivel local reprezintă un imperativ pentru serviciile comunitare. Or, serviciile de prevenire trebuie să ofere alternative de ocupaţie atractivă, care să pună în evidenţă talentele şi nu diferenţele.
Psihologul american David Hopkins a studiat posibilităţile de reformare a sistemului şcolar în conformitate cu necesitatea de a „construi o nouă şcoală ce ar deveni un nucleu al acţiunilor comunitare de prevenire a comportamentelor deviante”, analizând toate dimensiunile şcolii: dimensiunea curriculară, dimensiunea psihosocială a raporturilor dintre copii, părinți, pedagogi şi comunitate şi dimensiunea modelării comportamentelor. Pentru a face mai eficient răspunsul şcolii la „riscul formării personalităţii delincvente”, Hopkins oferă următoarea listă de propuneri:
 Necesitatea cultivării liderismului bazat pe autoritatea personală a pedagogilor. Or, în conformitate cu această propunere, pedagogii trebuie să promoveze modele pozitive de comportament. Fiecare elev trebuie să găsească ceva impresionant în pedagogi, să-i identifice ca lideri nu numai în baza cunoştinţelor profesionale, dar şi în baza identităţii acestora.
 Dezvoltarea de activităţi didactice şi extracurriculare care vor oferi o motivaţie a ocupaţiilor normale.
Promovarea comunicării continue şi deschise între pedagogi şi elevi. Nu există subiecte interzise pentru a le discuta cu profesorii.Implicarea continuă a părinţilor în proiectele educaţionale extracurriculare ale şcolii.
Pentru a valida aceste propuneri, este necesar ca psihologul și asistentul social să traseze obiective comune, lucrând împreună cu copiii ce manifestă comportament delicvent. Asistenţii sociali vor stabili legătura între manifestările dezvoltării personalităţii copilului şi familia lui, utilizând metode şi tehnici care valorifică potenţialul familiei, al comunităţii şi al mediului neformal al copilului pentru a preveni apariţia factorilor de formare a personalităţii delincvente. În afară de conţinutul programelor şcolare şi viaţa de familie, asistenţii sociali în domeniul delincvenţei juvenile îşi îndreaptă atenţia spre rolul grupurilor de referinţă în formarea personalităţii delincvente şi al mediului comunitar – sursă de factori generatori de comportament delincvent, dar şi de răspunsuri la astfel de probleme. Pentru a reduce riscurile factorilor generatori de comportament delincvent, întreaga societate trebuie să conştientizeze necesitatea abordării profesioniste, de către asistenţii sociali, a tuturor formelor de comportament deviant. Spre regret, rivalitatea între instituţiile publice şi neguvernamentale, care există astăzi în Republica Moldova, nu oferă un cadru propice pentru dezvoltarea serviciilor de asistenţă socială la nivel comunitar ce ar permite desfăşurarea acţiunilor de prevenire a comportamentului delincvent în rândul copiilor. Profilaxia delicvenţei juvenile cuprinde loialitatea măsurilor care vizează minorii şi tinerii, precum şi microgrupurile sau macrogrupurile sociale cărora le aparţin, în vederea prevenirii conduitelor disociale şi antisociale, prin intervenţia asupra cauzelor, condiţiilor şi circumstanţelor. Având în vedere necesitatea abordării multi - şi interdisciplinare a delicvenţei juvenile, elaborarea unor măsuri de prevenţie trebuie să se facă pe baza muncii în echipă, la care să participe jurişti, psihologi, pedagogi, medici - îndeosebi psihiatrii, sociologi etc. În funcţie de caracterulspecializat, de etapa şi situaţiile care sânt vizate, în categoria acţiunilor profilactice putem desprinde următoarele grupe mai importante:
 Strategii axate pe acţiuni psiho-sociologice şi psiho-pedagogice;
Strategii axate pe acţiuni socio-profesionale;
Strategii axate pe acţiuni medico-psihologice şi psihiatrice;
Strategii axate pe acţiuni juridico-sociale.
Recuperarea socială a delincvenților, infractorilor rămâne scopul suprem al oricărui sistempenal-executiv. Astăzi, foarte frecvent deţinuţii de toate categoriile fac relatări de tipul: „viitorul esteprea nesigur pentru a-mi face proiecte serioase” sau „timpul pierdut nu-mi permite să mă mai fac om de treabă”. Lacunele resocializării condamnaţilor prezintă un real pericol pentru interesele umanitare alesocietăţii în sfera securităţii umane şi impune o analiză şi prelucrare ştiinţifică a acestei probleme. Gradul de elaborare a acesteia − atât în limitele juridice generale, cât şi în cele procedural-penale înparticular este insuficient. Devine tot mai evident faptul că justiţia nu poate fi administrată în afara comunităţii pe care trebuie să o servească.
Instituţiile statale trebuie întotdeauna să se ocupe de toate nevoile infractorului, fiind necesară implicarea comunităţii. Este important ca activitatea serviciilor de reintegrare socială şi supraveghere să se desfăşoare cu atragerea şi implicarea comunităţii în procesul de reintegrare socială a persoanelor condamnate la detenţie şi sancţiuni neprivative de libertate, prin aceasta cooperarea fiind transformată în parteneriat cu societatea civilă. Astfel realizându-se un transfer parţial nu doar al posibilităţii de acţiune, ci şi al responsabilităţii faţă de societatea civilă, care devine un participant real în procesul deresocializare.
În cadrul procesului de resocializare, reinserţia socială a minorilor delincvenţi poate fi considerată cea mai complexă componentă, deoarece de reuşita acesteia depinde statutul social al tânărului redat societăţii. Actualmente, realizarea reintegrării sociale pentru infractorii tinerii şi cei aflaţi la prima abatere reprezintă cheia progresului şi competenţei în justiţia penală. Este necesară unirea eforturilor specialiştilor jurişti, psihologi, pedagogi, asistenţi sociali, sociologi, pentru a elabora programe viabile de recuperare socială a unui număr cât mai mare de delincvenţi, iar instituţiile speciale de reeducare cu o activitate bine concepută să devină „un loc unde se renaşte”. Astăzi, problema „readaptării” tinde să fie completată cu tema mult mai difuză a „readaptării sistemului execuţional-penal” la ritmurile şi orizonturile teoretice actuale. În acest context, implicarea psihologică are patrucomponente:
 Investigaţia este o acumulare de imagini şi informaţii despre client şi mediul lui: relaţiilelui cu alţii, personalitatea lui, modul în care priveşte mediul din care face parte, plăcerile şi antipatiile, dorinţele şi aspiraţiile, ambiţiile şi planurile lui. Diagnosticul se referă la tot ceia ce s-a obţinut de la client şi a fost organizat într-o formăcare să permită stabilirea unor obiective de tratament de viitor.
Prescripţiile sunt măsuri afective care trebuie luate pentru îndeplinirea scopurilorstabilite.
 Monitorizarea este procesul prin care comportamentul unei persoane este evaluat prin prisma eforturilor făcute de acesta pentru a funcţiona acceptabil în comunitate şi pe baza căruia se decide încheierea sau nu a tratamentului, a urmăririi corecţionale.
În unele state supravegherea este concepută şi realizată gradual în sensul că întâlnirile şicontroalele sunt mai frecvente la începutul executării măsurii, pentru ca ulterior acestea, în funcţie de răspunsul dat de infractor, să scadă în intensitate. Obiectivele supravegherii infractorilor eliberaţi condiţionat, în cadrul comunităţii, sunt analoage cu cele specifice infractorilor aflaţi sub un ordin de probaţiune. Aceste obiective sunt:
 Protejarea publicului;
 Prevenirea recidivei;
 Reintegrarea cu succes în comunitate.
Problema delincvenţei juvenile a fost cercetată la diferite etape şi sub diferite aspecte, atât de cercetătorii străini, cât şi de către cercetătorii din Republica Moldova. Cercetarea delincvenţei juvenile a fost condiţionată de faptul că acest fenomen a căpătat la etapa actuală proporţii îngrijorătoare. Vârsta delincvenţilor reţinuţi pentru infracţiuni este între 12 şi 17 ani. Circa 95% de infracţiuni sânt comise în grup. Este impunătoare şi cifra care ne vorbeşte despre numărul de minori care se află la evidenţă - 7700, dintre care 1300 ţin de categoria socială, adică au comis crime grave, dar nu pot fi sancţionaţi din cauza vârstei reduse.
Studierea percepţiei fenomenului de delincvenţă juvenilă de către părinţi, prin aplicarea unei anchete cu variante de răspuns, elaborat de autori, este un scop în sine, foarte actual,care solicită eforturiulterioare, ne-a sugerat câteva recomandări în vederea prevenirii acestui fenomen.Părinţii anchetați au fost rugaţi să citească cu atenţie întrebările anchetei şi să selecteze unadintre variantele propuse în ceea ce priveşte opinia lor privind fenomenul delicvenţei juvenile. Ancheta „Percepţia fenomenului de delicvenţă juvenilă” conţine 5 întrebări. La prima întrebare, propusă părinţilor:„Ce înţelegeţi prin noţiunea de „delicvenţă juvenilă?”, cuvariantele de răspuns că este o infracţiune comisă de către un adolescent, au răspuns 26 părinţi din 60,ceea ce constituie 43%; este un comportament antisocial – au răspuns 34 părinţi din 60 (57%). Nici un părinte nu a susţinut ideea că delicvenţa juvenilă ar fi un comportament normal, conştientizat. Situaţia în ceea ce priveşte care dintre infracţiunile enumerate sunt mai des comise de delincvenţi?este redată înfigura 4:
În baza figurii 4, observăm că aproape jumătate dintre părinţii anchetați, au menţionat că cea mai frecventă infracţiune comisă de către minori este furtul. Această idee a fost susţinută de către 24 părinţi din 60, 41%; următoarele tipuri de infracţiuni comise de către minori, în opinia părinţilor este împărţită în următoarele proporţii: Procentajul de 33% susţin că minorii comit bătăi, apoi tâlhăriile cu 13%, iar 10% dintre părinţi au selectat jaful. Violul a fost menţionat doar de doi părinți. Nici un răspuns nu a fost obţinut pentru comiterea asasinărilor din partea minorilor.
Următoarea întrebare la care au răspuns părinţii ţine de cauzele delicvenţei juvenile – o problemă dureroasă pentru societate, dar insuficient cercetată de către organele abilitate.
Opinia părinţilor în ceea ce priveşte cauzele delicvenţei juvenile, se distribuie în felul următor: 37% dintre părinţi au menţionat că cauza principală a delicvenţei juvenile este generată de conflictele din familie şi lipsa controlului din partea părinţilor; 30% dintre părinţi au răspuns că sărăcia din mediul familial este la fel o cauză importantă care generează producerea cazurilor de delicvenţă în rândul minorilor. Aceasta înseamnă că din cauza lipsei surselor materiale pentru existenţă, pentru întreţinere, copiii sunt nevoiţi să comită acte de furt, pentru a supravieţui. De această părere sunt 18 părinţi din 60. În proporţie de 10% au fost obţinute rezultate pentru consumul de alcool sau droguri. Cauza - comportamentul agresiv al celor din jur – a obţinut un punctaj nesemnificativ de - 7%.
În ceea ce priveşte metodele de prevenire a fenomenului de delicvenţă juvenilă, care trebuie săfie aplicate pentru a reduce numărul de cazuri în rândul minorilor, conform variantelor propuse în anchetă, răspunsurile părinţilor au fost următoarele:
27% (16 părinţi din 60) dintre părinţi sunt de părerea că o metodă de prevenire a delicvenţei juvenile este medierea conflictelor care apar pe parcursul vieţii copilului în legătură cu diferite situaţii şi evenimente legate de viaţa de familie sau cea şcolară şi nu trebuie de sancţionat minorii pentru fapta incorectă comisă; 14părinţi, ceea ce constituie - 23 % au menţionat faptul că o metodă de prevenire a delicvenţei juvenile ar fi o sancţionare mai blândă a minorilor delicvenţi; 17% dintre părinţi au selectat varianta cu privire la sancţionarea severă a minorilor, adică indiferent de vârsta copilului el trebuie să răspundă de fapta comisă şi chiar sancţionat sever şi 3% dintre părinţi susţin ideea că este necesar de sancţionat minorii, dar în dependenţă de vârsta lor, adică cu cât vârsta atinge majoratul cu atât şi sancţionarea să fie mai aspră; 20% dintre părinţii au menţionat că o metodă de prevenire a delicvenţeijuvenile ar fi disciplinarea copiilor în familie, iar 10% dintre ei chiar susţin atragerea la răspundere a părinţilor minorilor care comit infracţiuni, furturi, tâlhării, etc.
În cazurile delicvenţei juvenile trebuie să intervină o echipă de specialişti, iar ponderea cea mai mare totuşi în asemenea cazuri o au părinţii, care trebuie să se implice cel mai serios, în cazul în care copiii lor au comis vreo infracţiune.
În caz de delicvenţă juvenilă, cea mai bună parte dintre părinţi – 43% au răspuns că trebuie să se implice părinţii, familia minorului, fiindcă lor le aparţine cea mai mare responsabilitate pentru orice face copilul în societate;
Poliţistul este persoana ce trebuie să intervină în cazul „delicvenţei juvenile”, susţin 27% dintre părinţi, fiindcă el este care descoperă şi cercetează cazul infracţional; 30 % dintre părinţi au răspuns că trebuie să se implice mai mulţi specialişti, precum: psihologul şi profesorii din instituţiile şcolare, deoarece copiii în cea mai bună parte a timpului se află în mediul şcolar; asistenţii sociali pentru a apăradrepturile minorilor.
Delincvenţa juvenilă este un fenomen social care include toate încălcările de norme de către minorii care nu au împlinit vârsta de 18 ani. Toate aceste fapte comise de un copil sau de un adolescentsunt sancţionate penal. Dintre cauzele comportamentului delincvent al copiilor si adolescenţilor am putea enumera: La nivel macrosocial: sărăcia; inegalitatea sociala, şomajul, migrația forţei de munca. La nivel microsocial: dezorganizarea familiilor; lipsa supravegherii părinteşti – ca una dintre consecinţele migrației forţei de muncă, agresivitatea, alcoolismul, narcomania, abandonul şcolar. Toate acestea le regăsim în imaginea delincvenţilor minori din mass – media şi dosarele minorilor delicvenţi. Observăm că părinții percep diferit fenomenul delicvenței. Important este că acceptă faptul că ei însăși, părinții reprezintă o forță importantă în prevenția și reducerea comportamentelor indezirabile
În calitate de acţiuni necesare de întreprins, din răspunsurile la anchetă se întrevăd:1. îmbunătăţirea educaţiei în familie;
 reviziunea stilului atitudinal/ educațional în familie
 evitarea pedepselor neîntemeiate, aspre asupra copiilor
adaptarea sistemului din învăţământ la nevoile specifice ale adolescenţilor; implicarea părinţilor, a şcolii, şi, mai general, a societăţii civile în proiecte sociale pentru identificarea cauzelor devianţei;
elaborarea unor strategii adecvate pentru combaterea fenomenului, dar şi pentru reinserţia socială a minorului infractor.
Copii au nevoie de familie, de o familie în care să găsească următoarele:
- respectul reciproc părinţi-copii, în asigurarea căruia rolul conducător revine părinţilor, care îmbină blândeţea, căldura şi drăgălăşenia cu fermitatea;
- constanţă şi claritate în atitudini şi preocuparea de a-i învăţa pe copii importanţa consecinţelor logice ale acţiunii prin aplicarea regulii celor trei R: soluţie Relaţională, care să implice Respectul şi nu umilinţa şi care să fie Rezonabilă, având scopul de a învăţa din ea şi nu de a produce suferinţă;
- comunicare deschisă presupunând ascultarea activă a celor spuse de copil şi încercarea de a înţelege mesajul real pe care doreşte să-l comunice, pentru a lua decizia cuvenită;
- fără pedepse fizice, care, chiar dacă rezolvă pe termen scurt un comportament nedorit, are consecinţe negative pe termen mediu şi lung, atât pentru copii (generând resentimente, mânie, frică, ură), cât şi pentru părinţi, care se simt ulterior vinovaţi, confuzi, necăjiţi, suferind alături de copii; pedepsele fizice induc un comportament violent, care se va reproduce şi în viaţa adultă. De la violentarea copiilor mulţi părinţi trec imediat la tandreţe, intrându-se într-un stil de ataşament ambivalent-anxios, caresuplimentează efectele negative asupra copiilor. În locul pedepselor fizice ar trebui practicate alte principii ale modificării comportamentului, cum ar fi retragerea gratificaţiilor pentru un timp, etc.
Rezultatele căpătate au valoare practică pentru părinţi, profesori, lucrători sociali în scopul prevenirii şi profilaxiei comportamentelor delicvente la minori.
Cu rezultatele anchetei au fost familiarizați părinții participanți și s-a organizat o masă rotundă cu genericul cauzele și aspectele prevenției delicvenței minore. În finalul discuțiilor, majoritatea părinților au exprimat doleanțe de schimbarea atitudinii parentale față de copil; colaborarea permanentă cu școala; conștientizarea reală a problemelor /necesităților copilului și acordarea ajutorului necesar,simplificarea programului școlar și minimizarea volumului temelor pentru acasă; șanse egale în educație pentru toți copiii.
Întrucât familia reprezintă factorul primordial al socializării morale şi al integrării copilului în societate, se impune, necesitatea adoptării unor acţiuni de susţinere economică a familiilor cu dificultăţi financiare, care au în creştere sau întreţinere copii minori. Un aspect al politicilor sociale promovate de stat vizează reactualizarea şi reinstituţionalizarea serviciului de asistenţă educativă şi psiho-socială, alecărei tradiţii pot fi valorificate, într-un sens benefic pentru protecţia şi ocrotirea familiei şi minorului care creează probleme de adaptare şi comportare socială. Experienţa avansată din alte ţări demonstrează eficienţa Centrelor şi cabinetelor de consiliere familială în care activează psihologi, a unor grupuri de lucru specializate în profilaxia conduitelor deviante la copii, adolescenţi şi maturi. 
