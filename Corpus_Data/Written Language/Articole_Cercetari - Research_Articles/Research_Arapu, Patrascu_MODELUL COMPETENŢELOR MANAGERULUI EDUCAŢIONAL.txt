TITLE: MODELUL COMPETENŢELOR MANAGERULUI EDUCAŢIONAL
AUTHOR: Radical Arapu, Dumitru Patrascu

Pentru elaborarea modelului competenţelor managerului educaţional vom apela la opiniile savanţilor din domeniu. Pentru cercetarea noastră are interes studierea modelelor concrete ale competenţelor managerilor din diferite sisteme şi, evident, mai întîi, a managerilor din învăţămînt.
Astfel, în opinia lui Esp D., competenţa managerilor educaţionali înglobează: 1) toate tipurile de activitate managerială diferă la nivel detaliat, însă ele sunt aceleaşi la nivelul superior de abstractizare...; 2) existenţa unei mulţimi de modalităţi corecte de conducere, şi orice sistem, fundamentat pe competenţe...; 3) studiul aspectelor morale, estetice, politice şi ideologice ale conducerii. Valorile şi misiunea în măsură foarte mare este parte a managementului. Managementulcompetent trebuie să includă valori care atrag şi influenţează reciproc valorile individuale şi organizaţionale. În alt model, elaborat de Brutush Petrolium, include patru compartimente, care întrunesc 11 componente de competenţe ale managerilor: 1) orientarea sprerezultat (insistenţă, aptitudini organizatorice, orientare spre scopuri, calităţi comunicative); 2) orientarea spre oameni (cunoaşterea celor din jur, capacitatea de a lucra în echipă, spirit de convingere); 3) abilitatea de a gîndi (capacitatea de aanaliza, gîndire strategică, cugetare comercială); 4) flexibilitate situativă (orientare adaptivă).
Menţionăm, că în toate modelele examinate ale competenţelor managerilor sunt elemente ce ţin de definirea şi asigurarea realizării scopurilor manageriale, cît şi a celor de obţinere, prelucrare şi transmitere a informaţiei.
În opinia savantului român, Ioan Jinga, competenţele conducătorului unităţii şcolare se impun de rolurile pe care le exercită. Astfel, directorul şcolii îndeplineşte rolurile: decizional (în limitele stabilite de actele normative); de organizator al spaţiului de învăţămînt, al personalului şi al activităţii; de evaluator al activităţii personalului şi al procesului de învăţămînt; de mediator între membrii comunităţii; de cetăţean. Prezintă interes modelul elaborat în România, unde directorii/directorii adjuncţi ale unităţilor de învăţămînt trebuie să posede competenţe de comunicare şi relaţionare; competenţe psihosociale; competenţe de utilizare a tehnologiilorinformaţionale; competenţe de conducere şi coordonare; competenţe de evaluare;
competenţe de gestionare şi administrare a resurselor; competenţe care vizează dezvoltarea instituţională; competenţe care vizează self-management, care îşi găsesc aplicaţie în domeniile: climatul de muncă; consultanţă şi audienţă; relaţia cu comunitatea şi instituţiile partenere; comunicarea cu elevii; deontologia profesională; sistemul informaţional computerizat; procesul educaţional; managementul şedinţelor; procesul educaţional; formarea iniţială şi continuă a personalului; resurse financiare şi materiale; resurse umane; cadrul instituţional; proiecte, programele şi parteneriatele; cariera managerială. Acest model este împărtăşit şi de cercetătorii din Republica Moldova, însă, pentru pregătirea managerilor în structura competenţelor, V. Gh. Cojocaru aelaborat standardele de funcţie ale directorului unităţii de învăţămînt, din care seimpun următoarele competenţe:
1. directorul de şcoală este un manager, care promovează succesul tuturor elevilor prin asigurarea, dezvoltarea, implementarea şi ghidarea strategiei de funcţionare a şcolii;
2. directorul de şcoală este un manager, care promovează succesul tuturorelevilor, asigurînd calitatea educaţiei pentru fiecare elev, prin crearea condiţiilor optime pentru cea mai completă /utilă dezvoltare;
3. directorul de şcoală este un manager, care promovează succesul tuturor elevilor prin crearea condiţiilor favorabile pentru dezvoltarea culturii organizaţionale şi a programului de studiu, care duc la creşterea competenţei profesionale a cadrelor didactice şi optimizarea învăţării;
4. directorul de şcoală este un manager, care promovează succesul tuturorelevilor prin aplicarea unei culturi manageriale democratice, axată preponderent perelaţii umane şi folosirea eficientă a resurselor, în vederea creării unui climat deschis şi autentic cît mai efectiv pentru educaţie / dezvoltare;
5. directorul de şcoală este un manager, care promovează succesul tuturorelevilor prin colaborare cu familia, comunitatea şi satisface diverse necesităţi şi interese ale lor, participă efectiv la dezvoltarea unei puternice comunităţi locale pe bază de parteneriat benefic;
6. directorul de şcoală este un manager, care promovează succesul tuturorelevilor prin activitatea sa integră, corectă şi etică;
7. directorul de şcoala este un manager, care promovează succesul tuturorelevilor prin înţelegerea şi influenţarea sferei sociale, politice, economice, juridice şi culturale.
Astfel, în urma cercetării modelelor activităţii şi competenţelor managerilor educaţionali din diferite sisteme educaţionale, putem propune o matrice comparativă a modelelor competenţelor managerilor şcolari din diferite ţări, care poate fi utilizată cu succes în procesul de perfectare a sistemului educaţional dinRepublica Moldova.
În concluzie menţionăm că studiile întreprinse ne permit să propunem un mecanism pentru a face pe oameni să obţină performanţe acceptabile şi excelente în activităţile de bază ale omului, îndeosebi în muncă, instruire, management.