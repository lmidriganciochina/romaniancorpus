
Educaţia interculturală este un „demers de predare-învăţare, bazat pe principii şi pe valori democratice care afirmă pluralismul cultural în cadrul unor societăţi diverse şi al unei lumi cu un caracterputernic independent” sau, aşa cum afirmă Tiedt P., „reprezintă un proces de predare-învăţare incluziv, care implică toţi studenţii în consolidarea unui puternic sentiment de încredere în sine, întărirea percepţiilor empatice faţă de persoanele aparţinînd diferitelor fonduri culturale şi promovarea deoportunităţi egale pentru a-şi atinge potenţialul maxim” .
Problematica interculturalismului a fost tratată pe larg de Consiliul Europei. Acest termen este departe de a fi un termen neutru, suscitînd voluntar un discurs inspirat de o etica umanistă, care aspiră la o comprehensiune mentală, la o complementaritate şi la o ierarhie culturală. Astfel, o abordare a interculturalităţi în pedagogie îi impune persoanei, care doreşte s-o implementeze, aproprierea schemelorşi a filtrelor sale culturale. In definiţia dată de către Ladmiral J. şi Lipianskz E., interculturalismul este„interacţiunea în care obiectele independente se constituie în aceeaşi măsură în care ele comunică. Se subînţelege că aici cultura nu este considerată un dat obiectiv, autonom şi relativ fix. Savanţii o situează într-o „perspectivă sistemică şi dinamică, în care culturile apar ca procese sociale neomogene, în continuă evoluţie şi care definesc atît prin relaţiile lor mintale, cît şi prin caracteristicile lor proprii”. Grupurileculturale întreţin aproape întotdeauna raporturi cu alte grupuri, ceea ce determină conştientizarea specificităţii lor, dar şi o constată schimbare .
Abordarea interculturală în educaţie nu este o simplă pedagogie compensatorie, ci o abordarepedagogică bazată pe schimbarea reprenzentărilor şi a raporturilor, nu numai în mod ideal, între culturi, ci şi între persoane purtătoare de culturi, recunoscînd fiecareia legitimitatea unui loc echivalent în instituţia de învăţămînt.
Interculturalitatea presupune existenţa a, cel puţin, două dimensiuni: o dimensiune a „cunoştinţelor” şi o dimensiune a „experienţelor”. Obiectivul primei dimensiuni este acela de a oferi studenţilor, dupa capacitatea lor de înţelegere, conceptele, pentru a fi apţi de a percepe realitatea şi de a interpreta informaţiile pe care le recepţionează, de a le asigura o informare vastă şi pe cît posibil obiectivă, care să-i ajute la constituirea unor atitudini; pentru a devansa stereotiputile şi prejudecaţile, pentru a se situa şi a comunica într-o lume diversă. Dimensiunea „experienţe” vizează dezvoltarea şi cultivarea echilibrată a educabilului care să-i asigure deschiderea spre alte culturi şi colaborarea cu semenii săi.
Educaţia intercultural în învăţămînt formal poate avea contiguitate cu toate disciplinile deînvăţămînt, cursuri universitare, pentru ca toate acestea pot favoriza formarea toleranţei, respectarea drepturilor omului, dezvoltarea ştiinţelor umane şi sociale. Studierea limbilor şi a literaturii stimuleazăinteresul studenţilor pentru alte culturi, promovează comprehensiunea interculturală. Invăţarea limbilor asigură punerea în valoare a relaţiilor mutuale între limbi şi relevează faptul că, culturile, limbile setransformă atunci cînd intră în contact unele cu altele.
Instituţia de învăţămînt nu este numai un loc de instruire, de achiziţie a cunoştinţelor, este şi un spaţiu de viaţa şi de experienţă, de acceptare reciprocă. Întreg învăţămîntul este un proces de comunicare. Această afirmaţie are drept suport cinci teme cu deschidere mondială: interdependenţa, adică întrepătrunderea lumii şi a locuitorilor săi într-un echilibru fragil; imaginile şi percepţiile, adică modul
cum fiecare se recepţionează pe sine şi cum îi recepţionează pe cei din jur; stereotipurile şi atitudinileegocentriste, precum şi maniera de a le preveni; conflictul, natura sa, soluţiile, variatele forme manifeste ale păcii şi modalităţile de menţinere a acesteia; dreptate socială – comportamentele, structurile şi sistemele, favorizante sau defavorizante în implicarea reală a fiecaruia în viaţa societăţii; schimbarea şiviitorul – înţelegerea modului în care activităţile de astăzi vor influenţa viitorul şi întocmirea mai multorplanuri.
Abordarea interculturală se axează pe două dimensiuni. La dimensiunea realităţii, a descrierii obiective şi ştiinţifice, aceasta cuprinde studiul dinamicii declanşate de comunicare, migraţie, mişcări ale populaţiei şi recunoaşterea realităţii interacţiunilor care generează o anumită formă comunităţilor care, plecînd de la ele, se transformă întreaga viaţă şi, orice relaţie este dinamică, orice cultura este hibridă şi noi suntem, într-un fel sau altul, emigranţi sau hibrizi.
Termenul intercultural are o valoare eminamente dinamică şi pedagogică. În acest sens, educaţiainterculturală este calea obligatorie pentru educaţia drepturilor omului care urmăreşte să depăşeascăetnocentrismul. Ea ar trebui să fie gîndită în termeni de strategie: pentru a ne formula întrebări vizavi decertitudinele ego-, socio- sau etnocentriste şi normele noastre monoculturale; pentru a modifica şi a devansa imaginile şi reprezentările stereotipe, precum şi prejudicăţile generatoare de judecăţi şi de acţiuni; pentru a transforma şi a diversifica raporturile de forţă şi pentru a face loc, în mod egal, celor caresunt depreciaţi, ca şi competenţelor, referinţelor lor culturale şi modalităţilor lor de expresie; pentru a favoriza decompartimentarea, recunoaşterea complexităţii şi relaţiilor existente atît între culturile, clasele sociale, instituţiile, etapele de învăţămînt, disciplinile şcolare, obiectele ştiinţifice, cît şi între fiinţele umane indiferent de vîrstă, limbă, etnie, cultură sau religie; pentru a învăţa şi a dezvolta negocierea şi comunicarea între indivizi, grupuri şi comunităţi şi a le face să fie benefice fiecăreia dintre părţi; pentru a articula responsabilitaţile care revin fiecăruia prin rapoarte la comunităţile locale şi naţionale, ca şi prin rapoarte la comunitatea internaţională.
Educaţia interculturală este o educaţie a relaţiilor interpersonale care presupune prezenţa membrilor unor culturi diferite. Obiectivele acestui tip de educaţie sunt: sporirea gradului de eficienţa a relaţiilor interculturale; mărirea gradului de toleranţă şi de acceptare faţă de cei diferiţi; instruirea persoanelor în a percepe, a accepta şi în a respecta diversitatea pentru medierea raporturilor sociale.
În diverse domenii se pot atesta diferenţe: limba de comunicare; religie; practici sociale de comunicare; moduri de relaţionare; vestimentaţie; obiceiuri alimentare; petrecere a timpului liber; tradiţii, norme, obiceiuri practicate; aspect fizic şi diverse dizabilităţi. Această gamă largă de diversităţi condiţionează din partea indivizilor reacţii complexe de natură cognitivă, afectivă, comportamentală îninteracţiunea cu alţi indivizi, percepuţi ca fiind diferiţi.
Educaţia interculturală solicită realizarea sa într-un mediu social divers, în care se pot înregistra diverse manifestări culturale.Valorile care sunt promovate de educaţia interculturală (toleranţa,deschiderea, acceptarea diferenţelor, înţelegerea diversităţii) se “implantează” în personalităţile celor educaţi prin eforturi susţinute şi sistematice. Diferenţele trebuie abordate drept surse în dezvoltarea personală şi în cea comunitară, fiind excluse aşa noţiuni ca pericolul, discomfortul, tensiunile.
Interacţiunea, schimbul, comunicarea, cooperarea, depăşirea barierelor culturale, solidaritatea,încrederea, respectul reciproc – iată care sunt caracteristicile educaţiei interculturale.
Interculturalismul presupune înţelegerea, aprecierea şi valorizarea culturii proprii, dar şi respectul pentru cultura celorlalţi, pentru valorile, obiceiurile, tradiţiile acestora. În acest context, educaţia interculturală este una fundamentală în a aborda diferenţele culturale de ordin cultural (valori, principii,tradiţii) şi de alt gen (diferenţa de sex, diferenţele sociale, economice). Aceasta tratează educaţia reieşind din sintagma „educaţie pentru toţi”, în perspectiva recunoaşterii diferenţelor existente în interiorul uneisocietăţi.

Cercetarea propune o viziune integratoare a unor probleme importante de semiotică şi de teorie a lecturii prin abordarea interdisciplinară. În articol se analizeaza interpretarea textului orientat sprepatrunderea în sensul unei opere literare, comentariul lingvistic si criteriile de structurare intratextuală. Se pune accentul pe procesul de dezvoltare a competenţelor lingvistice, care, la rândul lor, vor „înarm” studentul cu modele eficace de analiză şi sinteză a textului literar.
