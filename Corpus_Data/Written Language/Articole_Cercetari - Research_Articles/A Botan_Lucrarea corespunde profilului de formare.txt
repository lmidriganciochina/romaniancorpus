Disciplina universitară Didactica ştiinţelor este o disciplină integrată, cu un conţinut complex. Scopul lucrării în cauză este de a aprofunda cunoştinţele teoretice şi metodologice ale studentului în domeniul didacticii ştiinţelor. În acelaşi timp lucrarea reprezintă un instrument util de relizare a lucrului individual al studenţilor. În acest sens, activitatea academică a studenţilor va fi orientată nu doar spre însuşirea teoretică a cunoştinţelor, ci le va permite să aplice practic materia însuşită şi să genereze noi abilităţi de: sinteză, analiză, lucrul desinestătător şi de cooperare cu colegii în soluţionarea sarcinilor. Fiecare unitate de învăţare a disciplinei curriculare ,,Didactica ştiinţelor” este însoţită de activităţi de evaluare a conţinutului tematic prin sarcini de reproducere a datelor şi sarcini elementare de gîndire.
Activităţile individuale realizate permit aprecierea performanţelor în baza unui barem de apreciere specificat la fiecare unitate de învăţare. Prin intermediul evaluării activităţilor individuale, studentul are posibilitatea de a-şi evalua performanţele şi, totodată, de a-şi forma capacitatea de autoevaluare specifică cadrului didactic.
Sperăm că ,,Didactica ştiinţelor. Caiet de lucru individual” să fie util şi să genereze abordări personale creative.
Societatea modernă înaintează şcolarului un şir de cerinţe, printre care, se enumeră şi capacitatea de a coopera şi interacţiona în cadrul unor contexte sociale şi culturale; toleranţa faţă de opinia semenilor; abilitatea de a asculta interlocutorul; de a purta un dialog eficient şi constructiv; abilitatea de a exprima şi interpreta gînduri, sentimente. Prin urmare, este indispensabilă formarea unor competenţe prin intermediul diverselor procedee discursive şi a mijloacelor ce însoţesc înţelegerea argumentărilor.
Un aspect esențial în ceea ce privește comunicarea eficientă îl reprezintăcompetența discursivă, care include ansamblul de capacități cognitive, afective, manageriale; conferindu-i acestuia calități necesare efectuării unei prestații care să asigure realizarea eficientă a medierii informaţiei. Schimbarea concepţiei comunicative promovată în mediul educaţional reiese din abordarea tot mai insistentă a problematicii formării competenţelor la elevi/studenţi. Ca punct de plecare, competenţa discursivă rezidă din competenţa de comunicare în limba maternă şi competenţa de relaţionare interpersonală, fiind identificată drept deziderat în integrarea cu succes în viaţa socială.
Cercetările efectuate în domeniul comunicării identifică competenţa discursivă drept capacitatea de a elabora/ţine un discurs, în plan cognitiv şiretoric, şi capacitatea de a dezvolta/întreţine relaţii comunicative în plan motivoţional şi conversaţional. Astfel, formarea competenţei discursive presupune un nivel de performanţă bazat pe cunoştinţe, capacităţi şi atitudini.
În viziunea noastră, competenţa discursivă este importantă deopotrivă pentru educatori şi pentru educaţi. Cunoştinţele, modul de gîndire, vocabularul, deprinderile, priceperile şi conduitele discursive sunt dobîndite prin educaţie şi îmbogăţite, perfecţionate prin autoinstruire şi autoeducaţie. Prin urmare, pentru aputea realiza o colaborare profesională eficientă, cadrul didactic va trebui să-şi însuşească un limbaj adecvat, credibil şi autentic, care va avea în vedere sporirea la elevi a competenţei de exprimare orală şi creşterea calitativă a nivelului acesteia,
prin apelul la elementele discursive şi retorice. Căci, semnificarea limbajului în raporturile interpersonale este conferită nu doar de mijloacele de exprimare lingvistică, ci şi de mijloacele comunicării nonverbale şi a paralimbajului.Elementele de retorică cuprinde ansamblul calității vocabularului, corectitudinelingvistică, respectarea normelor gramaticale, ortoepice, expresiviatetea stilistică, diversificarea lexicală, convergența limbajelor, ameliorarea stilului, armonizarea limbajul verbal/ paraverbal/ nonverbal. Dimensiunea discursivă presupune nudoar programarea unor strategii discursive ce asigură expunerea explicită aconținutului, ci și arta de a vorbi frumos și elocvent, coeziunea şi coerenţa vorbirii (după Noam Chmosky). Cu referinţă la calitatea discursului, Dospinsescu V. consideră că oratorul, în cazul nostru cadrul didactic/elevul/studentul, urmează să asigure succesul comunicării oferind eleganţă, frumuseţe, volubilitate şi elocvenţăexpunerii.
Situarea elevului în centrul organizării procesului de predare-învăţare şi formarea personalităţii în bază de competenţe a constituit o schimbare fundamentală ce a atras după sine necesitatea găsirii acelor soluţii care să stimuleze permanent performanţa elevului. O astfel de soluţie este învăţarea interactivă bazată pe proiect. Proiectul este o metodă activ participativă, apărută la începutulsecolului al XX-lea, este un produs al imaginaţiei elevilor, care presupune transferul de cunoştinţe, deprinderi, capacităţi, facilitînd abordările interdisciplinare şi consolidarea abilităţilor sociale ale elevului. Proiectuleste o formă activă, participativă, care presupune şi încurajează transferul de cunoştinţe, deprinderi, capacităţi, facilitează şi solicită abordările interdisciplinare,şi consolidarea abilităţilor sociale ale elevilor.
Filozoful şi pedagogul francez Gaston Bergher afirma că o ,,educaţie bună presupune menţinerea prospeţimii intelectuale sub forma unor vii dorinţe de a descoperi, de a studia şi inventa, de a cerceta, de a realiza şi valorifica. Înacest context, proiectul, ca metodă de predare – învăţare – evaluare, generează formarea individuală progresivă, problematizată, sociorelaţională, pragmatică.
În viziuna lui Gardner H., proiectul de grup dezvoltă capacităţile elevilor de a lucra împreună - componentă importantă pentru viaţă şi pentru activitatea lor profesională viitoare; dezvoltă inteligenţe multiple, capacităţi specifice inteligenţeilingvistice (ce implică sensibilitatea de a vorbi şi de a scrie; include abilitatea de a folosi efectiv limba pentru a se exprima retoric, poetic şi pentru a-şi aminti informaţiile), inteligenţei logice-matematice (ce constă în capacitatea de a analiza logic problemele, de a investiga ştiinţific sarcinile, de a face deducţii), inteligenţa spaţială (care se referă la capacitatea, potenţialul de a recunoaşte şi a folosi patternurile spaţiului; capacitatea de a crea reprezentări nu doar vizuale),inteligenţa interpersonală (capacitatea de a înţelege intenţiile, motivaţiile,
dorinţele celorlalţi, creînd oportunităţi în munca colectivă), inteligenţa intrapersonală (capacitatea de autoîn-ţelegere, autoapreciere corectă a propriilorsenti-mente, motivaţii, temeri), inteligenţa naturalistă (care face omul capabil să recunoască, să clasifice şi să se inspire din mediul înconjurător), inteligenţa morală(preocupată de reguli, comportament, atitudini).
O activitate de învăţare eficientă este cea în care sunt antrenaţi toţi participanţii. Am pornit de la această premisă atunci cînd mi-am propus să-i iniţiez pe studenţi în realizarea unui proiect de grup în cadrul orelor de curs. Printreavantaje, poate fi menţionat faptul că, cooptînd studenţii în activităţi de informarela tema de cercetare propusă, învăţarea devine un proiect personal al studentului. Proiectul de grup trebuie iniţiat în clasă pentru a contura obiectivele, în funcţie de tema aleasă şi de a permite grupurilor de lucru să discute, să negocieze asupra conţinutului, formei şi modalităţii de prezentare a proiectului. Sarcina cadrului didactic nu este una pasivă, acesta oferă o listă bibliografică asupra temei de cercetare, ajută la conturarea unui plan, distribuie responsabilităţile membrilor grupului, îndrumă activitatea studenţilor şi devine un observator activ al muncii lor(intervenind doar atunci cînd este nevoie).
Atît la probele orale, cît şi la probele scrise, elevii/studenţii sunt evaluaţi în vederea obţinerii competenţelor şi performanţelor lingvistice, valorificîndu-se achiziţiile dobîndite la un moment dat, conform programelor şcolare în vigoare, percum şi a programei pentru examen. Proiectul reprezintă un instrument deevaluare complex, recomandat pentru evaluarea curentă sau sumativă. În timpul realizării proiectului sunt evaluate următoarele capacităţi/competenţe: alegerea metodelor de lucru, utilizarea corespunzătoare a bibliografiei, materialelor, corectitudinea şi acurateţea tehnică, organizarea ideilor şi materialelor într-unraport, calitatea prezentării. Alte criterii ce servesc la aprecierea proiectului şi care pun în valoare competenţele discursive ale elevilor/ studenţilor, pot fi menţionate: corectitudinea şi rigurozitatea ştiinţifică a informației, capacitatea de aplicare în practică, în contexte diferite, prin exemple concrete; exprimarea succintă, laconică, ordonarea logică a cuvintelor, coerenţă în înlănţuirea frazelor, legătura armonioasă;formularea unor situații, întrebări pentru provocarea la implicație și reflecţie; congruenţa comunicării CV, CPV, CNV; provocarea şi menţinerea interesului; aspectul grafic şi estetic al posterului, gazetei de perete; respectarea normelor de punctuaţie şi ortografie ş.a.
Aplicînd această metodă la ore, avem convingerea faptului că, în procesul activităţii individuale şi în grup, elevii/studenţii sunt puşi în situaţia de a căuta / analiza / sintetiza / asocia / compara, de a crea un produs final, ce urmează a fi prezentat unui public, îşi formează capacitatea de ţine un discurs şi îşi animă dorinţa de a face schimb de opinii. Astfel, îşi dezvoltă potenţialul creativ şi discursiv. Proiectul de cercetare în grup reprezintă una dintre metodele eficiente de a promova interacţiunea dintre participanţi, ceea ce favorizează formarea competenţei discursive, ducînd la o învăţare mai activă şi cu rezultate evidente.
