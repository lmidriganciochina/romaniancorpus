

În acest articol este abordată problema corelației factorilor de personalitate cu interesele, valorile profesionale la vârsta adolescentă. Sunt studiate experimental pe un eșantion de 60 de adolescenți cum în prezent are loc procesul de autodeterminare profesională, care este specificul legăturilor ce se atestă dintre un anumit tip de personalitate și opțiunile profesionale ale adolescenților.
Cercetarea prezintă analiza și studierea particularităților de personalitate și a intereselor profesionale pe care acestea le determină.
Abordată ca și concept, personalitatea este cel mai complex obiect de studiu al psihologiei. Acest concept înglobează aproape toată psihologia deoarece nu există teorie care să nu se raporteze, într-o măsură mai mare sau mai mică la conceptul de personalitate. Din punct de vedere teoretic, personalitatea este cadrul de referință fundamental pentru definirea sensului și valorii explicative ale multor noțiuni psihologice.
Din punct de vedere practic, personalitatea este cea mai complexă realitate umană cu care intrăm încontact.
Odată ce personalitatea a devenit un domeniu de cercetare psihologică, definirea ei a suscitat mari controverse. În 1931, Gordon W. Allport a selectat peste 50 de definiții găsite în literatura de specialitate; în1950, McClelland inventaria nu mai puțin de 100 formulări diferite, iar la începutul anilor ‘90, numărul acestora depășea 150.
Deși până acum nu a fost acceptată o definiție unică a personalității, majoritatea psihologilor sunt de acord asupra unor considerații generale:
personalitatea este o entitate bio-psiho-socio-culturală, realizată prin indivizi vii, concreți. Specificul uman aparține biologicului. Omul dispune de un potențial uman nativ care este realizat și valorificat treptatprin socializare; personalitatea este purtătoarea și executoarea funcțiilor epistemice, pragmatice și axiologice, adică ființa umana este cea care cunoaște, acționează și valorizează, transformând pe această bază lumea și pe sine însăși;  personalitatea este produsul și producătoarea de împrejurări de medii, ambianțe și situații sociale; omul asimilează dar și creează împrejurările, le dirijează și le stăpânește, le modifică atunci când acestea nu mai corespund nevoilor sau aspirațiilor sale;
personalitatea se construiește și se formează treptat începând cu momentul nașterii (sau chiar înainte de acest moment), cristalizarea și dezvoltarea diverselor ei componente fiind un proces continuu de-a lungulvieții individului;
personalitatea nu este un simplu aspect al vieții psihice a omului ci este o totalitate de componente diverse și complexe; ca urmare, cunoașterea deplină a acestei realități psihologice este o sarcină extrem dedificilă.
Multitudinea de definiții ce există la ora actuală nu înseamnă neapărat lipsa unui consens, ci mai degrabă încercarea de a acoperi toate aspectele ce țin de această structură bio-psiho-socio-culturală.
Scopul cercetării noastre constă în studierea relației de interdependență dintre factorii de personalitate și interesele, valorile profesionale la adolescenți. 
Ipoteza generală de la care am plecat în această cercetare este următoarea: personalitate ale unei persoane determină tipul de interese profesionale pe care le manifestă.
Metodele empirice utilizate sunt: Inventarul de personalitate MBTI (Myers Briggs Type Indicator);Chestionarul de interese Holland (SDS-Holland / Holland Self-Directed Search); Chestionarul de delimitare a intereselor profesionale; Chestionarul pentru identificarea valorilor profesionale.
Studiul a fost realizat pe un număr de 60 de subiecți, elevi ai claselor XII-ea. Sub aspectul variabilei gen, constatăm din figura nr. 1 că un număr de 38 de subiecți sunt fete (63,3%) iar 22 de subiecți sunt băieți(36,7%). În dependență de profilul academic pe care îl urmează (figura nr. 2), subiecții se repartizează în felul următor: 40 de adolescenți urmează profilul uman (67%), iar 20 - profilul real (33%).
Din punct de vedere al variabilei vârsta, subiecți studiați au o vârstă cuprinsă între 18 și 19 ani.
Instrumentele diagnostice administrate
În scopul cercetării factorilor de personalitate la adolescenți a fost aplicat Inventarul de personalitate
Testul este elaborat de către Katherine Cook Briggs împreuna cu fiica ei Isabel Briggs Myers în urma lecturării cărții lui Carl Jung „Psychological types” .
Myers și Briggs împart personalitatea în 4 dimensiuni:
energizare: de unde îți iei energia?
participare: la ce ești atent?
 decizie: cum decizi?
 trai: modul de viață pe care-l preferi
Pentru fiecare dimensiune sunt două preferințe: Energizare:
 extroversie (E) – îți tragi energia din lumea externă, din activități, oameni, lucruri;introversie (I) – îți tragi energia din lumea internă, idei, emoții, impresii; 
Participare:
simțuri (S) – îți folosești simțurile pentru a observa ce e real;
intuiție (N) – îți folosești imaginația pentru a intui ce e posibil;
Decizie:
gândire (T) – organizezi și structurezi informația pentru a decide într-un mod logic, obiectiv;
emoții (F) – organizezi și structurezi informația pentru a decide într-un mod personal, orientat pe valori;
Trai:
judecată (J) – preferi să duci o viață organizată, planificată;
percepție (P) – preferi să trăiești o viață spontană și flexibilă;
Scopul testului MBTI este de a identifica preferințele pe care le au oamenii astfel încât rezultatul celor dimensiuni să ofere o tipologie ușor identificabilă.
Astfel MBTI (Myers Briggs Type Indicator), este un test psihologic care clasifică oamenii în 16 tipare
În scopul diagnosticului intereselor profesionale am utilizat Chestionarul de interese Holland (SDS- Holland / Holland Self-Directed Search) .
Testul a fost elaborat de John L. Holland care a identificat în structura personalității șase moduri specifice de orientare profesională:
Tipul realist (motor) – îi plac activitățile care impun forță fizică; este agresiv; are o organizare motoriefoarte bună; nu are deprinderi verbale și interpersonale; este nesociabil; preferă să rezolve probleme concrete, și nu abstracte; are ingeniozitate tehnică și spirit practic; îi place să petreacă timp în aer liber; îi place să construiască și să repare.
Tipul intelectual (investigativ) – este orientat în sarcină, gândește problemele; încearcă să înțeleagă și săorganizeze lumea; îi plac sarcinile ambigue; este orientat spre abstract; îi displac activitățile persuasive,sociale și repetitive; are abilități matematice, științifice; este analitic și curios; nu îi plac regulile; nu lucreazăîn echipă; este original și creativ. Tipul artistic (estetic) – preferă relaționarea personală indirectă printr-o autoexprimare proprie mediuluiartistic; îi displac activitățile ordonate, administrative, sistematizate, de afaceri; imaginativ, creativ, sensibil; preferă să lucreze singur. Tipul social (de susținere) – alege roluri de predare și terapeutice; îi plac lucrurile sigure; are deprinderi verbale și interpersonale; sociabil; îi displac activitățile manuale și tehnice care presupun utilizarea unormateriale; îi place să i se acorde atenție; este cooperant și generos.
Tipul întreprinzător (persuasiv) – preferă utilizarea deprinderilor verbale, achiziționează competențe delider, de persuasiune, de relaționare interpersonală; preferă lucrul în echipă; are dorința de putere, de statut social; este entuziast și încrezător în sine.
 Tipul convențional (conformist) – alege roluri de subordonat; își realizează rolurile prin conformism; loialputerii; are respect față de reguli, preferă activitățile care solicită manipularea ordonată, sistematizarea datelor, informațiilor; are abilități de secretariat, matematice; atent la detalii.
Un alt test pentru identificarea intereselor profesionale utilizat de noi este Chestionarul de delimitare a intereselor profesionale . Psihologul rus a elaborat una din cele mai cunoscute clasificări aprofesiilor. Prezentul chestionar vizează cinci direcții de interese profesionale, proiectate conform tipurilor de profesii clasificate de E. A. Klimov:
om-natură;om-tehnică;
om-om;
om-semn grafic;om-imagine artistică.
Chestionarul pentru identificarea valorilor profesionale a fost administrat pentru identificareavalorilor pe care adolescenții le caută în cadrul viitoarei lor profesii.
Prezentul chestionar ajută adolescenții să determine corespunderea/necorespunderea dintre profesia lacare s-au gândit și valorile acestora. Chestionarul cuprinde 15 factori, după cum urmează:
Altruism - profesii care vizează lucrul cu oamenii și contribuie la ameliorarea vieții acestora: medicină, relații umane, asistență socială, învățământ etc.
Simț estetic - profesii care permit realizarea unor obiecte de artă, artizanat etc.
Creativitate - activități care permit crearea unor noi produse, aplicarea noilor idei profesii tehnice,
științifice, literare, organizatorice etc.
 Stimulare intelectuală - activități care oferă posibilitatea de a învăța ceva nou și solicită o gândire independentă, reflecții abstracte;
Reușita obiectuală (obiectivă) - munci cu caracter executiv, finalizate prin produse concrete;
Independentă - ocupații care permit persoanei să lucreze după propriul ei ritm și să aplice noile idei,
concepții;
Prestigiu - ocupații cu un statut social ridicat care conferă importantă și impun respect;
Conducere - profesii care oferă posibilitatea de a planifica și organiza munca altora;
Avantaje materiale - valoare asociată unor munci cu remunerare mai avantajoasă, tendința de orientare
după câștiguri materiale;
 Siguranță - valoare asociată unor profesii care prezintă certitudinea menținerii lor, asigurarea aceluiași tip de muncă și garantarea veniturilor materiale;
 Ambianța muncii - ocupații în condiții bune de muncă;
 Relații cu superiorii - alegerea locului de muncă în conformitate cu cadrele de conducere din domeniulrespectiv;
Relații cu colegii de muncă - alegerea locului de muncă după criteriul unor relații bune în colectivul de muncă;
 Moduldeviațăpecareîlimplicăprofesia-valoriasociateuneiașaactivitățicarepermiteaduceunmod de viață corespunzător aspirațiilor persoanei respective;
 Varietate - profesii care permit diverse activități variate, irepetabile, orientate spre satisfacții personale.
În baza Inventarului de personalitate MBTI a fost elaborat tabelul de frecvență (rezultatele le prezentăm în figura nr.3. Tipurile de personalitate cu cea mai înaltă frecvență sunt ENFP (extraversiune-intuiție- afectivitate-percepție) - 15%, ISTP(introvesrsiune-senzaţie-gândire-percepţie) - 13,3% și ESFP(extraversiune-senzație-afectivitate-percepție) - 10%.
Rezultatele obținute la Chestionarul pentru identificarea valorilor profesionale sunt prezentate în figura nr. 6. Din aceasta figură observăm că valorile profesionale cele mai căutate/apreciate de adolescenți sunt: „ambianța de muncă” care reprezintă o valoare profesională pentru 42 subiecți; urmează „avantajele materiale” apreciate de 41 de subiecți; „reușita obiectivă” pe care pun accentul 28 de subiecţi; „prestigiul” apreciat de 24 subiecţi şi „modul de viață presupus de profesie” în favoarea căruia au optat 24 de subiecţi.
Analiza și prelucrarea datelor s-a realizat în baza programului computerizat Limbajul R versiunea 3.0.3, în care s-a procedat la definirea variabilelor, introducerea datelor și apoi prelucrarea acestora prin analiza distribuțiilor și stabilirea relațiilor existente între variabile pentru a putea mai apoi verifica ipotezele cercetării.
Prelucrarea datelor în statistica descriptivă s-a efectuat pentru rezultatele fiecărui test în parte, prin determinarea indicilor statistici de start: media, mediana, abaterea standard, precum și indicatorii de formă: skevness (asimetrie) şi kurtosis (turtire), și valoarea minimă și maximă, pentru a determina tipul distribuției în dependență de care au fost selectate procedurile de prelucrare ulterioară a datelor.
Distribuțiile rezultatelor celor 60 de subiecţi la variabilele testelor Inventarul de personalitate MBTI și Chestionarul de delimitare a intereselor profesionale Klimov sunt distribuții care tind spre normalitate(Skewness < 1; Kurtosis < 1).
Distribuția rezultatelor la variabilele Chestionarul de interese Holland și Chestionarului pentruidentificarea valorilor profesionale se abat de la normalitate (Skewness > 1; Kurtosis > 1).
În continuare am realizat un studiu de corelație, luând în considerație de fiecare dată rezultatele a cîte două teste, precum şi distribuția acestor rezultate în vederea determinării metodei de corelație.
Pentru verificarea ipotezelor cercetării am purces la corelarea datelor Inventarului de personalitate MBTI cu rezultatele Chestionarului de interese Holland. În acest scop am utilizat metoda de calcul a coeficientului de corelație Spearman. Am ales această metodă reieșind din faptul că distribuția celui de-al doilea test se abate de la normalitate (Skewness > 1; Kurtosis > 1), chiar dacă avem un eșantion relativ mare.
Pentru corelarea datelor Inventarului de personalitate MBTI cu rezultatele Chestionarul de delimitare a intereselor profesionale Klimov am utilizat metoda de calcul a coeficientului de corelație Pearson (distribuțiile ambelor teste tind spre normalitate (Skewness < 1; Kurtosis < 1)), iar eșantionul este relativ mare.
Pentru corelarea rezultatelor testului Inventarul de personalitate MBTI cu rezultatele Chestionarului deidentificare a valorilor profesionale (Super) am utilizat metoda de corelație Spearman (distribuția celui de-aldoilea test se abate de la normalitate (Skewness > 1; Kurtosis > 1)).
În final, în baza interpretării cantitative și calitative a rezultatelor, a relației dintre anumiți factori de personalitate și orientarea academică a adolescenților, putem concluziona următoarele:
Tipul de personalitate ce prezintă trăsătura “Extroversiune” preferă modul întreprinzător de orientare profesională (după Holland) și apreciază următoarele valori profesionale: relațiile cu colegii, avantaje materiale şi siguranță.
Personalitatea care este caracterizată de trăsătura “Introversiune” nu manifestă caracteristicile tipului întreprinzător de orientare profesională şi apreciază mai puțin relațiile cu colegii, avantajele materiale şi siguranța unei meserii.
 Personalitatea ce se bazează pe acumularea informațiilor în baza simțurilor, caracterizată de trăsături de personalitate precum: pragmatic, senzualist, nu se identifică cu tipul artistic de orientare profesională și nu este atrasă de direcțiile artistice de interes profesional.. Personalitatea ce se bazează în acumularea informațiilor pe intuiție, abstracție şi deducție, are multiple tangențe cu tipul artistic de orientare profesională preferând direcțiile artistice de interes profesional.
 Tipul de personalitate care în prelucrarea informațiilor utilizează doar gândirea, este logic, rațional şi obiectiv, nu manifestă caracteristicile modului social de orientare profesională şi nu este atras de profesii
artistice, în schimb este orientat spre direcții tehnice de interes profesional şi apreciază profesiile ce presupun stimulare intelectuală.
 Tipul de personalitate ce prelucrează informațiile implicând afectivitatea, caracterizat de emotivitate, altruism și empatie se identifică cu modul social de orientare profesională şi manifestă înclinații spre profesii artistice respingîndu-le pe cele tehnice, de asemenea acesta apreciază mai puțin profesiile ce implică stimulare intelectuală.
