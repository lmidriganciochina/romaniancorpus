O scrisoare pierdută
Ion luca caragiale

În capitala unui judeţ de munte, în zilele noastre


(O anticameră bine mobilată. Uşă în fund cu două ferestre mari de laturi. La dreapta, în planul din fund o uşă, la
stânga altă uşă, în planul din faţă. În stânga, planul întâi, canapea şi un fotoliu.)


puţin agitat, se plimbă cu "Răcnetul Carpaţilor" în mână; e în haine de odaie; 
în picioare, mai spre uşă, stă rezemat în sabie
(terminând de citit o frază din jurnal)
"... Ruşine pentru oraşul nostru să tremure în faţa unui om!... Ruşine pentru guvernul vitreg,
care dă unul din cele mai frumoase judeţe ale României pradă în ghearele unui vampir!..."
(indignat.) Eu vampir, 'ai?... Caraghioz!
(asemenea)
Curat caraghioz!... Pardon, să iertaţi, coane Fănică, că întreb: bampir... ce-i aia, bampir?
Unul... unul care suge sângele poporului... Eu sug sângele poporului!...
Dumneata sugi sângele poporului!... Aoleu!
Mişel!
Curat mişel!
Murdar!
Curat murdar!
Ei! Nu S-alege!
Nu s-alege!
Cu toată dăscălimea dumnealui, cu toată societatea moftologică a dumnealui... degeaba! Să-
mi rază mie mustăţile!
Şi mie!
Dar în sfârşit, las-o asta! Lasă-l să urle ca un câine!
Curat ca un câine!
Începuseşi să-mi spui istoria de aseară. (şade.)
Cum vă spuneam coane Fănică (se apropie), aseară, aţipisem niţel după masă, precum e misia
noastră, că acuma dumneavoastră ştiţi că bietul poliţai n-are şi el ceas de mâncare, de băutură,
de culcare, de sculare, ca tot creştinul...
Fireşte...
Şi la mine, coane Fănică, să trăiţi! Greu de tot... Ce să zici? Famelie mare, renumeraţie mică,
după buget, coane Fănică. Încă d-aia nevastă-mea zice: "Mai roagă-te şi tu de domnul
prefectul să-ţi mai mărească leafa, că te prăpădeşti de tot!..." Nouă copii, coane Fănică, să
trăiţi! nu mai puţin... Statul n-are idee de ce face omul acasă, ne cere numai datoria; dar de!
Nouă copii şi optzeci de lei pe lună: famelie mare, renumeraţie mică, după buget.
(zâmbind)
Nu-i vorbă, după buget e mică, aşa e... decât tu nu eşti băiat prost; o mai cârpeşti, de ici, de
colo; dacă nu curge, pică... Las' că ştim noi!
Ştiţi! Cum să nu ştiţi, coane Fănică, să trăiţi! Tocma' dumneavoastră să nu ştiţi~
Şi nu-mi pare rău, dacă ştii să faci lucrurile cuminte: mie-mi place să mă servească
funcţionarul cu tragere de inimă... Când e om de credinţă...
De credinţă, coane Fănică, să trăiţi!
Nu mă uit dacă se foloseşte şi el cu o para, două... mai ales un om cu o familie grea.
Nouă suflete, coane Fănică, nouă, şi renumeraţie...
După buget!...
Mică, sărut mâna, coane Fănică.
Lasă, Ghiţă, cu steagurile de alaltăieri ţi-a ieşit bine; ai tras frumuşel condeiul.
(uitându-se pe sine şi râzând)
Curat condei! (luându-şi numaidecât seama, naiv.) Adicăte, cum condei, coane Fănică?...
Contul jidanului s-a plătit la Comitet pe patruzeci şi patru de steaguri.
(naiv)
Da.
Ei?... s-a pus patruzeci şi patru de steaguri?
(cu tărie)
S-a pus, coane Fănică, s-a pus... Poate unul-două să le fi dat vântul jos... da' s-a pus...
Patruzeci şi patru?
Patruzeci şi patru în cap, coane Fănică.
(râzând)
Nu umbla cu mofturi, Ghiţă. Nu m-am plimbat eu la luminaţie în trăsură cu Zoe şi cu nenea
Zaharia în tot oraşul? Tocmai ea, cum e glumeaţă, zice: "Ia să-i numărăm steagurile lui
Ghiţă"...
(mâhnit)
Îmi pare rău! Tocmai coane Joiţica, tocmai dumneei, care de!... Să ne aşteptăm de la dumneei
la o protecţie...
Apoi, ea n-a zis-o cu răutate, a zis-o în glumă. Nu ştie şi nenea Zaharia şi ea că eşti omul
nostru...
Al dumneavoastră, coane Fănică, şi al coanii Joiţichii, şi al lui conul Zaharia... Ei? Şi le-aţi
numărat, coane Fănică?... Ei? Aşa e? Patruzeci şi patru...
Vreo paispce... cinspce.
Apoi să le numărăm, coane Fănică; să le numărăm; două la prefectură.
Două...
Două pe piaţa lui 11 Fevruarie...
Patru...
(căutând în gând)
Două la primărie...
Şase...
(acelaşi loc)
Unul la şcoala de băieţi...
Şapte...
Unul... la şcoala de fete...
Opt...
Unul la spital…
Nouă...
Două... la catrindală, la Sf. Niculae...
Unsprezece.
Două la prefectură... paispce...
(râzând)
Le-ai mai numărat pe ale de la prefectură.
Nu, coane Fănică, să trăiţi! (continuă repede, pe nerăsuflate.) Două la primărie, optspce,
patru la şcoli, douăzeci şi patru, două la catrindală la Sf. Niculae, treizeci...
(râzând)
Le-ai maii numărat o dată pe toate astea şi aduni rău...
Doamne păzeşte, coane Fănică, să trăiţi, patruzeci şi patru, în cap... patruzeci şi patru... Cum
zic, unul-două, poate vântul... ori cine ştie...
(râzând)
Ghiţă... apoi nu mă orbi de la obraz aşa.
(schimbând deodată tonul, umilit şi naiv)
Famelie mare... renumeraţie după buget mică...
(uitându-se la ceas)
Ia să lăsăm steagurile, Ghiţă…
Curat să le lăsăm, coane Fănică.
Spune odată istoria de-aseară, că mă grăbesc.
Bine ziceţi, coane Fănică. Aseară pe la zece şi jumătate, mă duc acasă, îmbuc ceva şi mă dau
aşa pe-o parte să aţipesc numai un minuţel, că eram prăpădit de ostenit de la foc. Nevasta
zice, pardon: "Dezbracă-te Ghiţă, şi te culcă". Eu, nu; eu, la datorie, coane Fănică, zi şi
noapte la datorie. Aşa, mă scol cam pe la douăspce fără un sfert, şi, pardon, mă dezbrac de
mondir, scoţ chipiul, mă-mbrac ţivileşte şi plec... la datorie, coane Fănică. Până să plec se
făcuse vreo unul după douăspce. O iau prin dosul primăriei, şi apuc pe maidan ca să ies la
bariera "Unirii". Când dau să trec maidanul, văz lumină la ferestrele de din dos ale lui d. Nae
Caţavencu, şi ferestrele vraişte. Ulucile înalte... dacă te sui pe uluci, poţi intra pe fereastră în
casă. Eu, cu gândul la datorie, ce-mi dă în gând ideea? Zic: ia să mai ciupim noi ceva de la
onorabilul, că nu strică... şi binişor, ca o pisică, mă sui pe uluci şi mă pui s-ascult: auzeam şi
vedeam cum v-auz şi m-auziţi, coane Fănică, ştiţi ca la teatru.
Ei, ce?
 
Jucaseră stos.
 
Cine era?

Cine să fie? Dăscălimea: Ionescu, Popescu, popa Pripici...
 
Şi popa?

Da, popa şi d. Tăchiţă, şi Petcuş, şi Zapisescu, toată gaşca-n păr. Jocul era pe isprăvite... şi
fumărie de tutun... ieşea pe fereastră ca de la vapor. Mai juca popa şi cu Petcuş. Ăilalţi şedeau
de vorbă.
 
Şi Caţavencu mă-njura?

Grozav, coane Fănică, pe guvern şi pe dv.... şi-şi număra voturile.
 
Dăscălimea, popa şi moflujii.

Curat moflujii!
 
Las' că le dau eu voturi.

Da' să vedeţi ce s-a-ntâmplat... coane Fănică. Din vorbă-n vorbă, Caţavencu zice: "Mă prinz
cu d-voastră că o să voteze cu noi cine cu gândul nu gândiţi, unul pe care contează bampirul -
şi acolo, pardon, tot bampir vă zicea - pe care contează bampirul ca pe Dumnezeu... şi când lom
avea pe ala, i-avem pe toţi... Ia ascultaţi scrisoarea asta"... şi scoate o scrisorică din
portofel... "Ia ascultaţi..." Diavolul de popă, n-are de lucru? Se scoală repede de la joc şi zice:
"Să mă-ngropi, sufletul meu, Năică, nu citi... stăi, s-o ascult şi eu... să-mi aprinz numai
ţigara..." Şi, coane Fănică, se scoală de la joc, aprinde chibritul, trage din ţigară şi vine să
arunce chibritul aprins pe fereastră drept în ochii mei... Mă trag înapoi, alunec de pe uluci şi
caz pe maidan, peste un dobitoc, care pesemne trece ori şedea lângă uluci. Dobitocul începe
să strige, toţi din casă sar năvală la fereastră; eu, cum căzusem, mă ridic degrabă, o iau pituliş
pe lângă uluci şi intru în curtea primăriei.
 
(interesându-se de povestire)
Ei?

M-am maiîntors eu, dar închiseseră ferestrele şi lăsaseră perdelele.
 
Cine să fie? Ce scrisoare? Nu pricep... Ghiţă, eu trebuie să mă duc la dejun, să nu fac pe
nenea Zaharia şi pe Zoe să m-aştepte. Ei nu dejunează fără mine, şi nenea Zaharia nu iese
înainte de dejun. Şi mai ales cum e Zoe nerăbdătoare...

Ce-mi ordonaţi, coane Fănică?
 
Să-mi afli ce scrisoare e aia şi de cine e vorba.

Ascult, coane Fănică.
 
Dacă s-ar putea să punem mâna şi pe firul ăsta, - nu doar că mi-e teamă de intrigile proaste
ale lui Caţavencu, - dar n-ar fi rău să-l dezarmăm cu desăvârşire, ş-apoi să-l lucrăm pe
onorabilul!

Curat să-l lucrăm!
 
Stăi un minut până să-mi schimb haina; ieşim împreună; am să-ţi mai spun ceva.

Stau, coane Fănică.
(Tipătescu iese în stânga.)

 
(singur)
Grea misie, misia de poliţai... Şi conul Fănică cu coana Joiţica mai stau să-mi numere
steagurile... Tot vorba bietei neveste, zice: "Ghiţă, Ghiţă, pupă-l în bot şi-i papă tot, că sătulul
nu crede la îl flămând..." Zic: curat! De-o pildă, conul Fănică: moşia moşie, foncţia foncţie,
coana Joiţica, coana Joiţica: trai, neneaco, cu banii lui Trahanache... (luându-şi seama)
babachii... Da' eu, unde? Famelie mare, renumeraţie după buget mică. (şase în fund pe un
scaun la o parte.)

(intră prin fund, fără să ia seama la Ghiţă, care se ridică răpede la intrare. Trahanache e mişcat)
A! Ce coruptă soţietate!... Nu mai e moral, nu mai sunt prinţipuri, nu mai e nimic: enteresul şi
iar enteresul... Bine zice fiu-meu de la facultate alaltăieri în scrisoare: vezi, tânăr tânăr, dar
cop, serios băiat! Zice: "Tatiţo, unde nu e moral, acolo e corupţie, şi o soţietate fără prinţipuri,
va să zică că nu le are!"... Auzi d-ta mişelie, infamie. (vede pe Ghiţă.) Aici era Ghiţă? (se
stăpâneşte.)

Aici, sărut mâna, coane Zahario.
 
Fănică a ieşit?

Ba nu, coane Zahario, vine numaidecât momental, e dincolo... A! Iată conul Fănică.
 
(cu pălăria şi haina de oraş vine din stânga, e surprins la vederea lui Zaharia)
Neica Zaharia! Cum se poate? Ai ieşit înainte de dejun? Ce e?
 
E comedie, mare comedie, Fănică, stăi să-ţi spui. (îi face semn să expedieze pe Pristanda.)

(răpede)
Mai aveţi ceva să-mi ordonaţi, coane Fănică?
 
Nu... Nu uiţi de ce-am vorbit. Trebuie să avem dezlegarea istoriei cât mai degrabă.

Ascult.
 
Nene Zahario, e lung ce ai să-mi spui? Nu mi-o poţi spune la dejun?
 
Ai puţintică răbdare... Nu trebuie să ştie Joiţica... E comedie mare, Fănică. (şede pe canapea,
cu spatele spre fund.)
 
(uitându-se la ceas)
Atuncea treci, Ghiţă, pe la nenea Zaharia p-acasă şi lasă-i vorbă coanei Joiţichii - nu-i aşa,
nene Zahario? - Să fie aşa de bună să nu se supere dacă om întârzia de la dejun... avem ceva
politică de vorbit între bărbaţi.

Ascult, coane Fănică. (Pristanda pleacă spre fund. Tipătescu se întoarce spre Trahanache şi
coboară. Când Pristanda vrea să iasă prin fund, uşa din dreapta se deschide puţin, Zoe
scoate capul, cheamă pe Pristanda: "Pst! Pst! şi închide repede uşa. Tipătescu se întoarce şi
îl vede pe Pristanda lângă uşa din dreapta.)
 
'Ai? Un' te duci?

(făcându-i semn să tacă şi arătându-i pe Trahanache)
Unde mi-aţi ordonat.
 
(fără a înţelege)
De ce nu ieşi prin faţă?

(urmându-şi jocul)
Da, prin faţă... (se-ntoarce spre uşa din fund. Tipătescu se-ntoarce iar spre Trahanache.
Jocul Zoii se repetă. Fănică se-ntoarce iar. Ghiţă, care este iar lângă uşa din dreapta, iese
năvală pe acolo. Tipătescu, dând din umeri, fără să-nţeleagă, se coboară să şază pe fotoliu,
lângă Trahanache.)
 
Ei! Neică Zahario, ce e? Ia spune, te văz cam schimbat!...
 
Ai puţintică răbdare, să vezi... Azi-dimineaţă, pe la opt şi jumătate, intră feciorul în odaie, -
nici nu-mi băusem cafeaua, - îmi dă un răvăşel şi-mi zice că aşteaptă răspuns... De la cine era
răvăşelul?
 
De la cine?
 
De la onorabilul d. Nae Caţavencu.
 
De la Caţavencu?
 
Zic: ce are a face Caţavencu cu mine şi eu cu Caţavencu, nici în clin, nici în mâneci, ba chiar
putem zice, dacă considerăm după prinţipuri, dinpotrivă.
 
Fireşte... Ei?
 
Stăi, să vezi. (scoate un răvăşel din buzunar şi-l dă lui Tipătescu.)
 
(luând răvăşelul şi citind)
"Venerabilul d. Zaharia Trahanache, prezident al Comitetului permanent, al Comitetului
şcolar, al Comitetului electoral, al Comiţiului agricol şi al altor comitete şi comiţie... Loco.
(scoate hârtia din plic.) Venerabile domn, în interesul onoarii d-voastre de cetăţean şi de tată
de familie, vă rugăm să treceţi astăzi între orele 9 jum. şi 10Êa.m. pe la biuroul ziarului
«Răcnetul Carpaţilor» şi sediul Societăţii Enciclopedice-Cooperative «Aurora Economică
Română» unde vi se va comunica un document de cea mai mare importanţă pentru dvoastră...
Al d-voastre devotat, Caţavencu, director-proprietar al ziarului «Răcnetul
Carpaţilor», prezident fundator al Societăţii Enciclopedice-Cooperative «Aurora Economică
Română»..." Ei? Ce document?
 
Ai puţintică răbdare! Să vezi... M-am gândit: să nu mă duc... să mă duc... să nu mă duc... ia,
numai de curiozitate, să mă duc, să văz ce moft mai e şi ăsta. Mă îmbrac degrabă, Fănică, şi
mă duc.
 
La Caţavencu?
 
Stăi, să vezi... la Caţavencu. - Cum intru se scoală cu respect şi mă pofteşte pe fotel.
"Venerabile"-n sus, "venerabile"n jos. "Îmi pare rău, că ne-am răcit împreună, zice el, că eu
totdeauna am ţinut la d-ta ca la capul judeţului nostru..." şi în sfârşit o sumă de delicateţuri...
Eu serios, zic: "Stimabile, m-ai chemat să-mi arăţi un docoment, arată docomentul!" Zice:
"Mi-e teamă, zice, că o să fie o lovitură dureroasă pentru d-ta, şi ar fi trebuit să te pregătesc
mai dinainte, d-ta un bărbat aşa de, şi aşa de..." şi iar delicateţuri. Zic iar: "Stimabile, ai
puţintică răbdare, docomentul"... El iar: "...că de, damele..." Să vezi unde vrea să m-aducă
mişelul!... Biata Joiţica! Să nu cumva să-i spui, să nu care cumva să afle! Cum e ea
simţitoare!...
 
Ce! A cutezat? Mizerabilul (se ridică turburat.)
 
(oprindu-l)
Stăi, să vezi! "...că de, damele, zice, nu înţeleg totdeauna meritele şi calităţile morale ale
bărbatului, şi respectul care va să zică, ce trebuie să-i poarte..." În sfârşit (Tipătescu fierbe) ce
s-o mai lungesc degeaba! După ce-i pui piciorul în prag şi-i zic: "Ia ascultă, stimabile, ai
puţintică răbdare: docomentul!" vede mişelul că n-are încotro, şi-mi scoate o scrisorică...
Ghiţi a cui şi către bine?
 
(de abia stăpânindu-şi emoţia)
A cui? A cui, nene Zahario?
 
Stăi să vezi. (răspicat şi râzând.) A ta cătră nevastă-mea, cătră Joiţica! Scrisoare de amor în
toată regula... 'Ai? Ce zici d-ta de asta?
 
(turburat rău)
Nu se poate, nu se poate!
 
Am citit-o de zece ori poate: o ştiu pe dinafară! Ascultă: "Scumpa mea Zoe, venerabilul
(adică eu) merge deseară la întrunire (întrunirea de alaltăieri seara). - Eu (adică tu) trebuie să
stau acasă, pentru că aştept depeşi de la Bucureşti, la care trebuie să răspunz pe dată; poate
chiar să mă cheme ministrul la telegraf. Nu mă aştepta, prin urmare, şi vino tu (adică nevastă-
mea, Joiţica), la cocoşelul tău (adică tu) care te adoră, ca totdeauna, şi te sărută de o mie de
ori, Fănică..." (priveşte lung pe Tipătescu, care e în culmea agitaţiei.)
 
(plimbându-se înfuriat)
Nu se poate! O să-i rup oasele mizerabilului!... Nu se poate!
 
(placid)
Fireşte că nu se poate; dar ţi-ai fi închipuit aşa mişelie... (cu candoare.) Bine frate, înţeleg
plastografie, până unde se poate, dar până aci nu înţeleg... Ei, Fănică, să vezi imitaţie de
scrisoare! Să zici şi tu că e a ta, dar să juri, nu altceva, să juri! (oprindu-se şi privind pe
Tipătescu, care se plimbă cu pumnii încleştaţi; cu mirare şi ciudă.) Uite-te la el cum se
turbură! Lasă, omule, zi-i mişel şi pace! Ce te aprinzi aşa? Aşa e lumea, n-ai ce-i face n-avem
s-o schimbăm noi. Cine-şi poate închipui până unde poate merge mişelia omului!
 
(acelaşi joc)
Mizerabilul!
 
Măi omule, ai puţintică răbdare, zi-i ce i-am zis eu: "Eşti tare, stimabile, la machiaverlicuri,
tare, n-am ce să zic; dar nu ţi-ai găsit omul..." Ei, dacă a văzut că nu i se trece cu mine, ştii la
ce-a ajuns? Mi-a spus că, dacă nu dau eu importanţă lucrului, o să-i dea publicul, pentru că
scrisoarea o să se publice duminică la gazată şi o să fie pusă în cercevea, ca s-o vază oricine-o
pofti.
 
(turbat)
Îl împuşc! Îi dau foc! trebuie să mi-l aducă aci numaidecât, viu ori mort, cu scrisoarea. (se
răpede în fund.) Ghiţă! Ghiţă! Să vie poliţaiul!
 
(după el până în fund)
Ai puţintică. (întorcându-se singur în scenă.) E iute! n-are cumpăt. Aminteri bun băiat,
deştept, cu carte, dar iute, nu face pentru un prefect. Într-o soţietate fără moral şi fără
prinţip... trebuie să ai şi puţintică diplomaţie!
 
(întorcându-se din fund)
Infamul! Canalia!
 
Ei, astâmpără-te omule, şi lasă odată mofturile, avem lucruri mai serioase de vorbit. Deseară
e întrunire. S-a hotărât? Punem candidaturalui Farfuridi? Ce facem? - Deseară, am aflat că
dăscălimea cu Caţavencu şi cu toţi ai lor vor să facă scandal. Trebuie să-i spunem lui Ghiţă să
îngrijească. Mişelul de Caţavencu o să ia deseară cuvântul ca să ne combată...
 
(fierbând mereu)
Nu te teme, nene Zahario, deseară d. Caţavencu nu o să fie la întrunire, o să fie în altă parte -
la păstrare.
 
'Aide, mergi la dejun?
 
Nu, neică Zahario, mulţumim, am treabă. Du-te dumneata singur; sărutări de mâini coanii
Joiţichii.
 
Bine, dar la prânz desigur. Deseară eu mă duc la întrunire, trebuie să stai cu Joiţica, i-e urât
singură. După întrunire avem preferanţă...
 
(ameţit)
Da, neică Zahario.
 
La revedere, Fănică.
 
La revedere, neică Zahario...
 
(mergând spre uşe, condus de Tipătescu)
Şi nu te mai turbura, neică, pentru fitece mişelie. Nu vezi tu cum e lumea noastră? Într-o
soţietate fără moral şi fără prinţip, nu merge s-o iei cu iuţeală, trebuie să ai (cu fineţă)
puţintică răbdare... (iese în fund.)


(vine ameţit şi-mpleticindu-se din fund şi cade pe un scaun cu capul în mâni)
Ce să fac? Ce să fac? Şi numai vine Ghiţă!...

(ieşind din dreapta misterios şi coborând repede lângă el)
Fănică! Fănică!
 
(ridicându-se iute)
Zoe!... Ştii?
 
(dezolată)
Ştiu! Sunt nenorocită, Fănică. Ştiu... am fost dincolo în odaie, am intrat pe scăricica din dos...
Am venit numaidecât după Zaharia. N-am avut curaj să dau ochii cu el, măcar că nu crede...
Am auzit tot, tot, tot. Sunt nenorocită, Fănică... Când a plecat Ghiţă, l-am chemat dincolo
(Tip[ătescu] înţelege), i-am spus tot: numai el ne poate scăpa.
 
De unde aflaseşi?
 
Eu am ştiut numaidecât după Zaharia... Uite!... (îi dă o scrisoare. Scena aceasta se face cu
multă nervozitate.)
 
(citind)
"Stimabilă doamnă, la redacţia noastră se află un document iscălit de amabilul nostru prefect
şi adresat d-voastre. Acest document vi s-ar putea ceda în schimbul unui sprijin pe lângă
amabilul în cestiune. Binevoiţi dar a trece îndată pe la biuroul nostru, spre a regula această
afacere într-un chip mulţumitor pentru amândouă părţile..." - (cu desperare.) Cum? Cum?
Când ai pierdut biletul, Zoe?
 
(înecată)
Nu ştiu... alaltăieri sera, când am plecat de la tine, îl aveam; când am ajuns acasă, nu ştiu
dacă-l mai aveam; poate să fi scos batista pe drum şi mi-a căzut scrisoarea: le aveam tot întrun
buzunar!
 
A! Ce nenorocire!
 
M-am dus la Caţavencu... de la el veneam acuma. Mi-a propus să-mi dea înapoi scrisoarea, cu
condiţie să-i asigurăm alegerea. Aminteri, publică scrisoarea poimâine...
 
(în prada agitaţiei)
Lupta este desperată. Vrea să ne omoare, trebuie să-l omorâm!... Şi nu mai vine Ghiţă...
 
Pe Ghiţă l-am trimes eu la Caţavencu, să-i cumpere scrisoarea cu orice preţ.
 
Care va să zică Ghiţă e acolo?
 
Desigur. (se aude zgomot.)
 
El trebuie să fie... (se răpede la uşa din fund, o deschide şi se trage iute înapoi.) A! Ascundete...
degrabă. (o duce repede şi ies amândoi prin stânga.)


Poate să nu fie tocmai aşa; poate că e o manoperă... o manoperă grosolană, ca să intimideze
pe câţiva nehotărâţi...
 
(cu intenţie fină)
Pe venerabilul d. Trahanache l-am văzut intrând la Caţavencu, astăzi pe la zece, când mă
duceam în târg... Eu, am n-am să-ntâlnesc pe cineva, la zece fix mă duc la târg...
 
Ei!
 
Pe respectabila madam Trahanache am văzut-o ieşind de la Caţavencu tot astăzi pe la
unsprezece, când mă-ntorceam din târg... Eu, am n-am clienţi acasă, la unsprezece fix mă-
ntorc din târg...
 
Nu-nţeleg.
 
Cum nu-nţelegi? La unsprezece fix...
 
Nu frate, nu-nţeleg daraverile astea cu opoziţia! Tu ai văzut pe Trahanache întâi, pe urmă pe
madam Trahanache, şi eu adineaori am văzut pe poliţaiul, pe Ghiţă, intrând la Caţavencu...
 
(cu intenţie)
 
(cu îndoială)
Să fie trădare la mijloc? 'Ai?
 
Eu merg şi mai departe şi zic: trădare să fie, dacă o cer interesele partidului, dar s-o ştim şi
noi!...
 
Prefectul trebuie să ne dea cheia comediei ăştia... Iacătă-l...
 
(venind din stânga turburat şi dându-şi aer silit de degajare)
Salutare, salutare, stimabile!
 
(aparte)
E galben!
 
(aparte)
Ce roşu s-a făcut. (tare.) Salutare, salutare, onorabile...
 
(oferindu-le locuri)
Ia poftiţi, ia poftiţi, mă rog.
 
Mulţumim, mulţumim, stimabile, dar ne cam grăbim: sunt douăsprece trecute.
 
Şi eu, am n-am înfăţişare, la douăsprece trecute fix mă duc la tribunal...
 
Uite de ce e vorba, stimabile, să fim scurţi. Prin târg... se spune...
 
Adică, dă-mi voie, să fim expliciţi; mie îmi place să pun punctele pe i... Se aude...
 
Se aude... cum că partidul nostru dă la colegiul II ajutor lui Caţavencu...
 
(mişcat)
Care partid? Care Caţavencu?
 
Cum care partid?
 
Adică partidul nostru: madam Trahanache, dumneata, nenea Zaharia, noi şi ai noştri... să
ducem pe braţe pe d. Caţavencu.
 
Şi cine spune asta? (râde silit.)
 
Nu râde, stimabile, nu râde; a început să se vorbească...
 
Şi de!... Ce să zicem! Lumea are pentru ce să intre la bănuieli.
 
D. Trahanache la vizită la d. Caţavencu...
 
Ei?
 
Madam Trahanache la vizită la d. Caţavencu...
 
Ei?
 
D. Ghiţă poliţaiul la vizită la d. Caţavencu...
 
De unde şi până unde?
 
Noi, ce să zicem - ne temem de ce spune lumea...
 
(nervos)
Ei, ce spune lumea?
 
Vrei să vorbesc curat şi desluşit, stimabile? Ne temem de trădare... Na!
 
(după ce s-a întors când la unul când la altul, supărat cătră Farfuridi)
Amice, d-le Farfuride, nu ţi se pare d-tale că te faci mai catolic decât Papa?
 
Da, când e vorba de prinţipuri, stimabile, da, mă faci, adică nu, nu mă fac, sunt când e vorba
de asta, sunt mai catolic decât Papa...
 
(supărat)
Domnilor, nu primesc acasă la mine astfel de observaţii, pe care, daţi-mi voie să vă spui, le
consider ca nişte insulte...
 
Să nu ne iuţim, stimabile...
 
Cum să nu mă iuţesc, onorabile? D-voastră veniţi la mine acasă, la mine, care mi-am
sacrificat cariera şi am rămas între d-voastră, ca să vă organizez partidul -căci fără mine, 
trebuie să mărturisiţi, că d-voastră n-aţi fi putut niciodată să fiţi un partid -d-voastră veniţi la
mine acasă să mă numiţi pe faţă trădător... A! asta nu pot să v-o permit...
 
(scoţând o hârtie din buzunar)
Mă rog, iată ce se împarte acum prin târg, din partea lui d. Caţavencu... E tipărit, stimabile!
 
(mişcat, îi smulge hârtia)
Tipărit?
 
(smulgându-i-o el)
Da, tipărit, dă-mi voie... (citeşte.) "Dăm ca pozitivă ştirea cum că desigur candidatura
amicului nostru politic d. Caţavencu, prezidentul grupului independent, este pusă la adăpost
de orice loviri din partea administraţiei. Din contra, avem cuvinte puternice pentru a crede că
atât bătrânul şi venerabilul d. Trahanache, prezidentul Comitetului electoral, cât şi junele şi
onorabilul nostru prefect, ar fi convinşi în fine că în împrejurările prin care trece ţara, judeţul
nostru nu poate fi mai bine reprezentat decât de un bărbat independent ca amicul nostru d.
Ca-ţa-ven-cu... D. Caţavencu va lua cuvântul la întrunirea de deseară... Comitetul grupului
independent." (vorbit.)... Aud?
 
(aparte)
Nu mai rămâne nici o clipă de pierdut. (tare.) Domnilor, vă rog, nişte afaceri importante mă
cheamă numaidecât la telegraf... Mă scuzaţi... dar... (merge la o masă şi trage clopoţelul, apoi
iese în fund.)
 
Aşa scurt?
 
Adică, cum am zice, poftiţi pe uşe afară... Bine?
 
(apare în fund cu un fecior)
Unde e Ghiţă?
FECIORUL
L-am căutat în tot târgul, coane Fănică, nu e. (vorbesc încet în fund.)
 
(care a vorbit încet cu Farfuridi)
'Aide la Trahanache... Aici am aflat tot... 'Aide...
 
Brânzovenescule, mi-e frică de trădare... Câte ceasuri sunt?
 
Douăsprece trecute...
 
Douăsprece trecute?... Eu, la douăsprece trecute fix...
 
(coborând între ei)
Astfel dar, d-lor...
 
Ne ducem, ne ducem, stimabile, nu voim să facem deranj...
 
(grav)
Ne ducem, dar gândeşte-te stimabile, că suntem membrii aceluiaşi partid... Cum ziceam
adineaori amicului Brânzovenescu: trădare să fie (cu oarecare emoţie) dacă cer interesele
partidului, dar s-o ştim şi noi... De aceea eu totdeauna am repetat cu străbunii noştri, cu Mihai
Bravul şi Ştefan cel Mare: iubesc trădarea (cu intenţie), dar urăsc pe trădători... (schimbând
tonul, cu dezinvoltură.) Salutare, salutare, stimabile!...
 
(asemenea)
Salutare!...
 
(închizând uşa după ei, grozav de plictisit)
A! (coboară.)


(ieşind din stânga repede)
S-a dus?... Ai văzut, Fănică? Ai auzit? Şi Ghiţă nu mai vine... Fănică, Fănică, ne ameninţă o
nenorocire grozavă...
 
Taci! Vine cineva. E Ghiţă desigur. (se repede la uşa din fund prin care apare Cetăţeanul
turmentat.)
 
(şovăind)
Sluga! (în tot jocul sughite şi şovăie.)
 
Cine e ăsta?
 
Ce pofteşti d-ta?
 
Eu?... (sughite.) Eu sunt alegător...
 
(nervos)
Cum te cheamă?
 
Cum mă cheamă? Ce trebuie să spui cum mă cheamă... vorba e, sunt alegător? (şovăie.)
 
E turmentat?
 
Dracul să-l ia! Nu e nimeni afară: lasă să-mi intre aici toţi nebunii, toţi beţivii... 'Aide, ieşi!
 
Nu sunt turmentat... (zâmbind) coană Joiţico... Las' că ne cunoaştem... Mă cunoaşte conul
Zaharia de la 11 fevruarie... Nu e vorba, ţinem de d. Nae Caţavencu... e din Soţietate... dar
vorba e, eu alegător... eu... (sughite) apropritar, eu pentru cine votez? (sughite) D-aia am
venit. (şovăie.)
 
Trimite-l, Fănică, dă-i drumul... e ameţit de tot...
 
(luându-l cu binişorul)
Fii bun, cetăţene, du-te. Aldată mai vorbim.
 
Dar ce să vorbim aldată?
 
A!
 
Acu ce treabă avem?... Nu vă uitaţi la mine că sunt aşa de... Am făcut-o de oaie de tot. Să
vezi d-ta cum de a devenit la băutură... (sughite) că a fost lată de tot...
 
(necăjit)
Fii bun, omule, şi-nţelege. (vrea să-l apuce.)
 
Eu am găsit (sughite) o scrisoare...
  şi  
O scrisoare!
 
Da. (cătră Tip[ătescu].) A d-tale cătră coana Joiţica... Am găsit-o alaltăieri seara pe drum,
când ieşeam de la întrunire... Fă-ţi idee (sughiţă) de alaltăieri seara până azi-dimineaţă s-o
duci într-un chef!...
 
(răpezindu-se şi apucându-l cu amândouă mâinile de gât)
Mizerabile!
 
Nu mă zgudui (sughite) că ameţesc...
 
Lasă-l, Fănică, să vedem.
 
Lăsaţi-mă să vedeţi. Când am găsit-o, de curiozitate am deschis-o şi m-am dus subt un
felinar, s-o citesc. N-apucasem s-o isprăvesc bine... şi haţ! Pe la spate, d. Caţavencu dă să mio
ia.
 
Şi (desperat) ţi-a luat-o?
 
(acelaşi joc)
Ţi-a luat-o?

Aş! Am băgat-o în buzunar. Zice d. Nae: "Aşa? Facei parte din Soţietatea noastră şi primeşti
scrisori de la prefectul, cetăţene, bravos!" - Zic: (sughite) Aş! De la prefectul! - Zice: "I-am
cunoscut slova... Ia arată-mi-o. -Doamne păzeşte!" Ba că dă-mi-o, ba că nu ţi-o dau, din
vorbă-n vorbă, tura-vura, ne-am abătut pe la o ţuică... una-două-trei... pe urmă dă-i cu bere,
dă-i cu vin, dă-i cu vin, dă-i cu bere... A făcut cinste d. Nae... l-am băut... oo! L-am băut!
 
Dar scrisoarea?
 
Scrisoarea (se repede la el strigând), unde e scrisoarea?
 
Nu striga (sughite) că ameţesc!... O am la mine scrisoarea. (amândoi îl ascultă şi-l privesc cu
îndoială şi nerăbdare nervoasă.) Da.

S-ar putea!
 
Da... o am lamine. (căutându-se prin buzunare). Ehei! D. Nae zicea că-mi dă zece poli pe ea;
zic: nu trebuie, onorabile, parale... slava Domnului... apropitar sunt (sughite), alegător...
(sughite şi se caută mereu.) Vorba e... eu (sughite), eu pentru cine votez? (se opreşte din
căutat şi cu simplicitate.) Am pierdut-o! (se mai caută, apoi cu hotărâre.) Am pierdut-o!
 
A!
 
Ţi-a furat-o Caţavencu!
 
Adică d. Nae. Se prea poate... că am şi dormit... Vezi d-ta (Zoe şi Tipătescu îşi frâng mâinile)
fă-ţi idee... dă-i cu bere... dă-i cu vin... dă-i cu vin... dă-i cu...
 
(apucându-l şi zguduindu-l)
Mizerabile! Ce ai făcut?
 
(căzând pe un scaun)
Nu mă zgudui!

(intră gâfâind într-un suflet, prin fund)
Coane Fănică! Coană Joiţico!

Ghiţă!

Vine! Vine conul Zaharia!
 
(pufnind)
Conul Zaharia?... Nu mai spune (sughite) că ameţesc...
 
(lui Pristanda arătând pe Cetăţeanul turmentat)
Ia-l pe nenorocitul ăsta, şi...
 
Şi dă-i drumul prin dos, pe scara a mică.
 
(ridicând pe Cetăţeanul turmentat)
'Aide, cetăţene! (îl împinge spre dreapta.)
 
Nu mă-mpinge (sughite) că ameţesc.
 
(acelaşi joc)
'Aide!
 
Vorba e... eu pentru cine votez?...
 
'Aide!
 
Nu mă-mpinge (sughite) că ameţesc. (iese, împins de Pristanda.)

(răpede Zoii)
De Zaharia nu avem teamă: ştie tot, dar nu crede nimica... N-ai auzit?
 
Fănică! Fănică! (Ghiţă intră din dreapta.) Ce-ai făcut, Ghiţă? Ai fost la Caţavencu?
 
Am fost, coană Joiţico... Se lasă greu, greu de tot: ori o mie de poli, ori deputăţia...
 
Trebuie să punem mâna pe el. (hotărât.) Du-te Ghiţă, ia jandarmi... viu ori mort, trebuie să
mi-l aduci la poliţie, acuma într-un moment...
 
Fănică!...
 
Du-te.
 
Ascult! (vrea să pornească spre fund, în momentul acesta intră Trahanache cu aerul
triumfător.)
 
L-am prins cu alta mai boacănă!
 
(începând să se jelească şi căzându-i ca leşinată în braţe)
Nene! Nene!
 
Joiţico! (către Tip[ătescu].) A aflat?
 
Ştie tot!
 
(îngrijind-o, după ce a pus-o cu ajutorul lui Pristanda pe fotoliu)
Bine, omule, nu ţi-am zis să nu-i spui? O ştiam eu cât e de simţitoare! Iaca vezi! (toţi o
îngrijesc.) Ei! Ţi-am spus că l-am prins pe onorabilul cu alta mai boacănă... Ghiţă, iute un
pahar cu apă. (Ghiţă iese în stânga.)
 
(bătând în palmele Zoii)
Care onorabil?
 
(acelaşi joc)
Ei, ai puţină răbdare... Caţavencu, de...
 
Cu ce alta?
 
(bătând cu putere în palmele Joichiţii)
Cu altă plastrografie... Ce plastograf!
 
(care a venit cu paharul cu apă)
Curat plastograf!
(Cortina cade)
ACTUL II
(Acelaşi salon)
SCENA I
 ,   şi   (stau împrejurul unei mese rotunde, studiind listele
electorale; fiecare are câte un creion colorat în mână)
 
Şaizeci şi nouă cu roşu, buni,... unsprece cu albastru... ai lor...
 
Doisprezece...
 
Ai puţintică răbdare... unu, doi, cinci... şapte... zece... unsprezece.
 
Doisprezece...
 
Cu Ienache Siripeanu.
 
Nici nu mai are drept de vot, de cât şi-a măritat fata... Nu i-a dat casele de zestre? Ei? Dacă
votează, merge la puşcărie onorabilul.
 
Ai puţintică răbdare... Da' dacă-l putem aduce să voteze cu noi?
 
Altă vorbă... Să voteze cu noi, e uşor; are procesul cu epitropia bisericii, săptămâna viitoare...
dar să voteze cu noi? Adică cum să voteze cu noi?...
 
Adică cum să voteze cu noi?
 
Să voteze cu noi.
 
Nu pricepi, neică Zahario, vorba noastră? Adică "noi", partidul nostru, pentru cine votăm noi,
pentru cine lucram noi? Noi încă nu ştim...
 
Mă rog, aveţi puţintică...
 
Nu ştim...
 
Mă rog, aveţi...
 
Ba eu merg şi mai departe şi zic, cum ziceam lui amicul meu Brânzovenescu: mă tem de
trădare...
 
Cum de trădare?
 
De-aia noi astăzi când am mirosit ceva cumva...
 
Ceva cumva...
 
Ceva cumva?
 
Dacă e ceva la mijloc...
 
Ceva la mijloc...
 
Ceva la mijloc?
 
Da, aşa, dacă e trădare, adică dacă o cer interesele partidului, fie.
 
Dar cel puţin s-o ştim şi noi! (Trahanache vrea să-i întrerupă, fără să izbutească.)
 
Pentru că eu am zis-o cu străbunii noştri, cu Mircea cel Bătrân şi cu Vlad Ţepeş, neică
Zahario: îmi place trădarea, dar...
 
Mă rog, ai puţintică...
 
Ce răbdare, neică Zahario! Nu mai e vreme de aşa lucru. Astă-seară e întrunire?
 
Mâine începe alegerea?
 
Da...
 
Ei! Pentru cine votăm?
 
Pentru cine votăm?
 
Aveţi puţintică răbdare! Pentru cine aţi mai votat şi până acuma?
 
Nu înţeleg.
 
Nici eu.
 
Mă rog, ia să ne tălmăcim noi puţintel...
 
Să ne tălmăcim, da, să ne tălmăcim, asta o cerem şi noi.
 
Ce sunteţi d-voastră, mă rog? Vagabonţi de pe uliţă? Nu... Zavragii? Nu... Căuzaşi? Nu... Dvoastră,
adică noi, suntem cetăţeni, domnule, suntem onorabili... Mai ales noi trei suntem
stâlpii puterii: proprietari, membrii Comitetului permanent, ai Comitetului electoral, ai
Comitetului şcolar, ai Comitetului pentru statua lui Traian, ai Comiţiului agricol şi eţetera.
Noi votăm pentru candidatul pe care-l pune pe tapet partidul întreg... pentru că de la partidul
întreg atârnă binele ţării şi de la binele ţării atârnă binele nostru...
 
Aşa e...
 
Aşa e, dar...
 
Dar ce? Numele candidatului poate să fie al meu, al d-tale, ori al d-sale, după cum cer
enteresurile partidului. Din moment în moment aşteptăm să-l ştim... Prefectul trebuie să vie;
nu-l aşteptăm să vie de la telegraf? Ei? Nu bate telegraful?... Bate; ce treabă alta are? Poate că
acuma când noi vorbim, poate să fi şi sosit numele... pe sârmă, stimabile... Da, pe sârmă, ce
crezi d-ta?
 
Toate bune şi frumoase cum le tălmăceşti d-ta, neică Zahario, dar nouă... nouă ni e frică de
trădare...
 
Nu din partea d-tale...
 
Nu din a d-tale...
 
Da' din a cui?
 
Din a cui, din a cui? Ştii d-ta din a cui...
 
Să n-am parte de Joiţica, dacă ştiu.
 
Ei, stimabile, prea te faci chinez, dă-mi voie...
 
Ştii ce, venerabile neică Zahario, ia să dăm noi mai bine cărţile pe faţă.
 
Dă-le, neică, să vedem.
 
Ţi-am spus că mi-e frică de trădare... Ei?
 
Ei?
 
Ei?
 
Ei? Ni-e frică din partea amicului.
 
Care amic?
 
Care amic, care amic? Ştii d-ta...
 
Să n-am parte de Joiţica, dacă ştiu.
 
Iar te faci chinez...
 
Zău nu...
 
Din partea amicului... Fănică...
 
(surprins)
Ce?
 
Din partea prefectului.
 
(încruntat)
Cum?
 
(scurt)
Nouă ni-e frică... de! Că-şi dă coatele cu Caţavencu...
 
(urmează jocul crescendo)
Cu Caţavencu?
 
Cu moftologul...
 
Cu nifilistul...
 
(de abia stăpânindu-şi indignarea)
Cu Caţavencu? Trădare? Fănică trădător! Ei bravos! Ei! Asta mi-a plăcut! Ei! Nu maşteptam!
Ei! Ne-am procopsit!
 
De! Noi...
 
Ce ne-am zis...?
 
(biruit din ce în ce mai mult de indignare)
Ai puţintică răbdare, stimabile. Nu dau voie nimănui să-şi permită, mă-nţelegi, să bănuiască
măcar câtuşi de puţin pe Fănică. Pentru mine, stimabile, mă-nţelegi, să vie cineva să-mi
bănuiască nevasta, pe Joiţica...
 
Pe coana Joiţica, onorabile...
 
Îmi pare rău, neică Zahario, noi nu...
 
(şi mai indignat)
Ai puţintică răbdare... zic: pentru mine să vie cineva să bănuiască pe Joiţica, ori pe amicul
Fănică, totuna e... E un om cu care nu trăiesc de ieri de alaltăieri, trăiesc de opt ani, o
jumătate de an după ce m-am însurat a doua oară. De opt ani trăim împreună ca fraţii, şi nici
un minut n-am găsit la omul ăsta măcar atitica rău... Credeţi d-voastră că ar fi rămas el prefect
aici şi nu s-ar fi dus director la Bucureşti, dacă nu stăruiam eu şi cu Joiţica... şi la dreptul
vorbind, Joiţica a stăruit mai mult...
 
Ei! Se-nţelege, damele sunt mai ambiţioase...
 
(şi mai indignat)
Ai puţintică răbdare... Nu de ambiţ că ni era prieten, - pentru enteresul partidului. Cine altul
ar fi putut fi prefect al nostru?
 
S-ar mai fi găsit, poate.
 
Să-mi dai voie să nu te crez. Un om endependent, care a făcut servicii partidului, judeţului,
ţării... şi mie, ca amic, mi-a făcut şi-mi face servicii, da!... Şi să veniţi d-voastră, tot din partid
(cu ton de mustrare aspră) şi să bănuiţi că... să vă pronunţaţi cu astfel de cuvinte
neparlemantare... Îmi pare rău...
 
În sfârşit, noi...
 
Ai puţintică răbdare... Îmi pare rău... (indignat rău de tot.) Care va să zică unde nu înţelegeţi
d-voastră politica, hop! Numaidecât trădare! Ne-am procopsit! Ce soţietate! Adevărat, bine
zice fiu-meu de la facultate: unde nu e moral, acolo e corupţie şi o soţietate fără prinţipuri, va
să zică că nu le are. (în culmea indignării.) Trădare! Bravos! Fănică trădător! Frumos!
(pleacă.) Salutare! Salutare, stimabile! (iese foarte turburat prin fund.)

stau un minut privind unul la altul)
 
Ei!... ţi-a plăcut venerabilul?
 
E tare... tare de tot... Solid bărbat! Nu-i dăm de rostul secretului. Trebuie să mai aşteptăm.
 
Să mai aşteptăm? Până când să mai aşteptăm?... Deseară, la sfârşitul întrunirii, parcă-l văz pe
venerabilul că se scoală şi trage clopoţelul: "Stimabililor, aveţi puţintică răbdare: Candidatul
Comitetului nostru este onor. d. Nae Caţavencu..."
 
Moftologul!
 
Nifilistul! - Şi bravo-n sus, şi bravo-n jos, şi mâine şi poimâine, nenea Ghiţă poliţaiul aleargă
până-i iese limba de un cot şi ţi-l toarnă pe d. Caţavencu, care ne-a înjurat şi ne-a batjocorit
de atâta vreme pe toate tonurile, deputat la colegiul II... Şi noi... să stăm cu mâinile în sân?...
Peste poate!...
 
Ce-o să faci? Te joc cu puterea?
 
Ce să fac?... Batem o depeşă la Bucureşti, la Comitetul central, la minister, la gazete, scurt şi
cuprinzător: (bătând cu pumnul drept în palma stângă, ca un telegrafist pe aparatul lui, 
sacadat, tot textul-proiect al depeşii) "Trădare! Prefectul şi oamenii lui trădează partidul
pentru nifilistul Caţavencu, pe care vor să-l aleagă la colegiul II... Trădare! Trădare! De trei
ori trădare!"
 
(scurt)
E tare! prea tare! N-o iscălesc.
 
(cu tărie, impunător)
Trebuie să ai curaj ca mine! Trebuie s-o iscăleşti: o dăm anonimă!
 
Aşa da, o iscălesc!
 
O iscălim: "Mai mulţi membri ai partidului"...
 
Da' dacă ne cunoaşte slova la telegraf?
 
Punem pe altcineva s-o scrie.
 
Pe cine?
 
Trebuie să găsim pe cineva să ni-o dea la telegraf! 'Aide, Brânzovenescule.
 
Numai să nu păţin ceva.
 
(impunător)
Trebuie să ai curaj: anonimă. Câte ceasuri sunt?
 
Cinci.
 
'Aide degrab', între cinci şi şase fix se-nchide telegraful... (ies cu grabă.)

(singur, intră prin dreapta, e puţin mişcat)
O făcurăm şi p-asta... şi tot degeaba. Am pus mâna pe d. Caţavencu... Când am asmuţit băieţii
de l-a umflat, striga cât putea: "Protestez în numele Constituţiei! Asta e violare de domiciliu!"
- Zic: "Curat violare de domiciliu! Da' umflaţi-l!" Şi l-au umflat. L-am turnat la hârdăul lui
Petrache. M-am întorsc cu birja acasă la el, am căutat prin toate colţişoarele, am ridicat
duşamelele, am destupat urloaiele sobii, am scobit crăpăturile zidului: peste putinţă să dau de
scrisoare. M-am întors la poliţie, l-am scotocit prin buzunare, peste tot: nu e şi nu e. L-am
ameninţat că am poruncă de la conul Fănică să-l chinuiesc ca pe hoţii de cai,... degeaba: nu
spune decât numai şi numai coanii Joiţichii. O caut şi nu o găsesc; acasă nu-i, aici nu e... A!
Iacăt-o... Coană Joiţico!

(venind repede din fund)
Ghiţă, bine că te găsesc.
 
Şi eu vă căutam, coană Joiţico...
 
Ghiţă, Ghiţă, ce-am aflat? Ce aţi făcut? Aţi înnebunit? Adineaori, când ieşeam de-acasă, am
aflat de la doctorul că te-ai dus cu jandarmii, ai călcat casa lui Caţavencu, l-ai luat pe sus şi lai
dus la poliţie, la arest! Cum ai făcut asta?
 
Ordin verbal de la conul Fănică.
 
Unde e Fănică?
 
Nu ştiu, îl caut şi eu.
 
Şi pentru ce l-aţi arestat pe Caţavencu?
 
Pentru ca să-i apucăm scrisoarea.
 
Şi ai apucat-o?
 
Nu, coană Joiţico, după cât am căutat şi pe dânsul şi la el acasă, scrisoarea este ascunsă
altundeva.
 
Ghiţă, m-aţi nenorocit! Scrisoarea o să fie publicată mâine şi aţi făcut şi scandal degeaba.
Dăscălimea o să urmeze înainte cu gazeta şi în lipsa lui... Ce-o să zică la Bucureşti guvernul,
când o afla că aţi violat domiciliul lui Caţavencu şi l-aţi restat în ajunul alegerilor, după ce
guvernul era asigurat că toate au să se petreacă cu bine şi cu linişte?... Cum o să mai poată
rămâne Fănică prefect?
 
Coană Joiţico, am uitat să vă spui: după câte făgăduieli şi ameninţări i-am făcut lui
Caţavencu, mi-a răspuns că în zadar mai stăruiesc şi că la urma urmelor nici nu mai vrea să
stea de vorbă cu nimini, dar cu nimini, decât numai cu d-voastră.
 
Cu mine?... Du-te, Ghiţă, du-te degrabă, dă-i drumul şi roagă-l din partea mea să poftească
aici... Îl aştept...
 
Numai dacă conul Fănică...
 
Dacă ţii la tine, dacă ţii la familia ta, Ghiţă...
 
Cum să nu ţiu, coană Joiţică? Unsprece suflete!
 
Du-te degrabă, într-un suflet, şi să nu vii fără Caţavencu. Poartă-te bine cu el. Ia o birjă şi
vino-ntr-o clipă.
 
Ascult!
 
Ai venit?
 
M-am dus!...


  (singură)
(agitată, scoate gazeta şi citeşte) "În numărul de mâine al foii noastre vom reproduce o
interesantă scrisoare sentimentală a unui înalt personaj din localitate cătră o damă de mare
influenţă. Originalul va sta la mine la dispoziţia curioşilor, în biuroul nostru de redacţie. Atât
pentru astăzi. A bon entendeur salut!..." Ce mai e de făcut?... (se primblă agitată, apoi se
opreşte ca în faţa unei inspiraţii.) Trebuie să alegem pe Caţavencu. Nu mai încape vorbă, nu
mai e vreme de stat la gânduri. Cu un mişel ca el, când ne ţine la mână aşa de bine, lupta ar fi
o copilărie, o nebunie... Fănică... trebuie să se învoiască... trebuie... Ei! Ş-apoi! Mai la urmă
Caţavencu poate fi tot aşa de bun deputat ca oricare altul... Dar unde e Fănică? Unde poate să
fie?...


Zoe! Aici eşti?

Fănică!... Te aşteptam... Ce ai făcut? Ai arestat pe Caţavencu. Te-ai gândit bine la ce ai făcut?
Cum ţi-a venit să faci una ca asta? Pentru ce ai făcut-o?
 
(nervos)
Pentru ce? Pentru ce? Tu mă întrebi pentru ce? Pentru nerozia care ai făcut-o tu, pentru ca să
evit nenorocirea pe care ai cauzat-o tu din neglijenţă. Se poate atâta distracţie! Atâta nebăgare
de seamă! O scrisoare de amor s-o arunci în neştire într-un buzunar cu batista, şi s-o pierzi ca 
şi cum ai pierde o hârtie indiferentă, ca un afiş, după ce ai ieşit de la reprezentaţie... La atâta
lipsă de judecată, să-ţi spui drept, nu m-aşteptam! Ce Dumnezeu! Eşti femei în toată firea, nu
mai eşti copil. Atâta neglijenţă nu se pomeneşte nici în romane, nici într-o piesă de teatru.
 
Judecă-mă, Fănică, judecă-mă... (plânge.) Da, aşa e... am fost o copilă... am făcut o nerozie
fără seamăn; dar acuma trebuie îndreptată. Fănică, dacă mă iubeşti, dacă ai ţinut tu la
minemăcar un moment în viaţa ta, scapă-mă... scapă-mă de ruşine! Tu eşti bărbat, nu-ţi pasă!
Pentru tine, afişarea intrigii noastre n-ar fi o nenorocire... dar pentru mine... Fănică, gândeştete...
gândeşte-te. (plânge.)
 
Tocmai de-aia m-am asigurat de persoana lui Caţavencu...
 
În zadar, Fănică; Caţavencu poate muri astăzi, mâine gazeta lui tot o să publice scrisoarea
noastră. Dumnezeule! Cum or să-şi smulgă toţi gazeta, cum or să mă sfâşie, cum or să râză!...
O săptămână, o lună, un an de zile n-o să se mai vorbească decât de aventura asta... În
orăşelul ăsta, unde bărbaţii şi femeile şi copiii nu au altă petrecere decât bârfirea, fie chiar
fără motiv... dar încă având motiv... şi ce motiv, Fănică!... Ce vuiet! Ce scandal! Ce cronică
infernală!... Şi eu, Fănică, în timpul ăsta, ce să fac? Să mor? Să mor dacă voieşti... Pentru că
după asta nu o să mai pot trăi.
 
Atunci, dacă nu e altă scăpare... Zoe! Zoe! Mă iubeşti...
 
Te iubesc, dar scapă-mă.
 
Să fugim împreună...
 
(retrăgându-se)
Eşti nebun? Dar Zaharia? Dar poziţia ta? Dar scandalul şi mai mare care s-ar aprinde pe
urmele noastre?...
 
(descurajat)
Atunci nu ne mai rămâne nimica de făcut?
 
Ba da!
 
Ce?
 
Să sprijinim candidatura lui Caţavencu!
 
(sărind)
Peste putinţă!
 
Să-l alegem!
 
Niciodată.
 
Trebuie.
 
O dată cu capul! Te gândeşti la ce spui? Iată pe ce depeşe am pus mâna adineaori, a adus-o la
telegraf canalica care a găsit scrisoarea ta, beţivul de ieri. E o depeşe anonimă. Am oprit-o şi
am dat ordin la telegraf să nu mai expedieze nimica fără ştirea mea; dar ştiu eu ce poate
conţine o depeşe cu cheie?... Iată: "Trădare! Prefectul şi oamenii lui trădează partidul pentru
nifilistul Caţavencu, pe care vor să-l aleagă la colegiul II. Trădare, trădare, de trei ori
trădare... Mai mulţi membri ai partidului..." ...Orice s-ar întâmpla, nu se poate să sprijinim pe
mizerabilul, nu, nu, nu!... Spune-mi, să căutăm, să găsim alt mijloc?
 
(zdrobită)
Alt mijloc nu văz,... alt mijloc nu este.
 
Atunci...
 
Atunci... (înecată) lasă-mă, lasă-mă în nenorocire... lasă-mă să mor de ruşine... Omoară-mă
pe mine care te-am iubit, care am jertfit tot pentru tine... Iată unde m-ai adus! Iată cât plăteau 
jurămintele tale! M-ai adus la moarte - pentru că (hotărâtă) mă omor înainte de izbucnirea
scandalului, astăzi, acuma, aici! - M-ai adus la moarte, şi mă poţi scăpa, şi mă laşi să mor...
(plânge.)
 
Zoe! Zoe!
 
Lasă-mă... Dacă ambiţia ta, dacă nimicurile tale politice le pui mai presus de ruşinea mea, de
viaţa mea, lasă-mă! Să mor... (plângând.) Să mor cu siguranţa că opt ani de zile m-ai amăgit
în fiecare minută, că nu m-ai iubit niciodată... niciodată... niciodată...
 
Zoe! Să vedem, să ne mai gândim!
 
Nu mai e vreme de gândit, Fănică! Fiecare minută care trece mă apropie de pieire... Trebuie
să te hotărăşti!
 
(în luptă cu el însuşi)
Să mă hotărăsc! Să mă hotărăsc...
 
(înecată)
Adineaori, în Lipscani, am aflat de arestarea lui Caţavencu. Am alergat ca o nebună la
redacţie. Iată ce foaie au scos comitetul lor. (îi dă foaia, Tipătescu o citeşte încet.) Înţelegi la
ce trebuie să ne aşteptăm după arestarea lui.
 
Omul ăsta îşi joacă viaţa!
 
Nu şi-o joacă pe a lui, Fănică, o joacă pe a mea; pentru că încă o dată îţi spui... din două una:
ori tu mă iubeşti şi eu trăiesc, şi atunci lupta e peste putinţă cu Caţavencu - trebuie să-mi
cedezi; ori nu, şi atuncea mor, şi dacă mă laşi să mor, după ce-oi muri poate să se-ntâmple
orice... (zdrobită.) Sunt horărâtă... (revenindu-i deodată toată energia.) Da, sunt hotărâtă, dar
nu voi să mor până nu voi fi luptat cu toate împrejurările (cu energie crescândă) şi am să
lupt! şi cu tine am să lupt, pentru că acuma tu eşti piedica a mai grea, care mă opreşte să-mi
capăt iar liniştea!... Da, sunt hotărâtă, şi trebuie să biruiesc tot, şi pe tine... aşa de hotărâtă
sunt, încât adineaori am poruncit lui Ghiţă să meargă să dea drumului lui Caţavencu şi să-l
poftească aici din partea mea....
 
Femeie nebună! Ce ai făcut?
 
Am făcut ce am crezut că trebuie să fac. Dacă nu nu vrei să sprijini pe Caţavencu, dacă tu nu
vrei să-l alegi, ca să mă scapi - atunci eu, care voi să scap, îl sprijin eu, îl aleg eu...
 
Cum?
 
Da, îl aleg eu. Eu sunt pentru Caţavencu, bărbatul meu cu toate voturile lui trebuie să fie
pentru Caţavencu. În sfârşit, cine luptă cu Caţavencu luptă cu mine... Aide, Fănică, luptă,
zdrobeşte-mă, tu care ziceai că mă iubeşti! Să vedem! (pleacă spre dreapta.)
 
Zoe!
 
Lasă-mă! (iese.)
 
(urmărind-o)
Zoe! Zoe! (iese după ea. O clipă scena goală.)

(apărând în fund şi făcând loc cu respect lui Caţavencu să treacă)
Poftiţi, cocoane Nicule, poftiţi... (umilit) şi zău, să pardonaţi, în consideraţia misiei mele, care
ordonă (serios) să fim scrofuloşi la datorie. D-voastră ştiţi mai bine ca mine... aşa e poliţaiul:
tată să-ţi fie -trebuie să-l ridici? Îl ridici! N-ai ce-i face: e misie. De aiai (foarte rugător) mă
rog să pardonaţi...
 
Îmi pare rău, Ghiţă, că mai stăruieşti cu scuzele tale... Adică noi nu ştim cum merge poliţia?
(sentenţios.) Într-un stat constituţional un poliţai nu e nici mai mult nici mai puţin decât un
instrument!
 
Curat instrument!
 
Nu braţul care loveşte, voinţa care ordonă e de vină... Eu chiar am scris un articol în privinţa
asta. Nu ştiu dacă l-aţi citit?
 
Trebuie să-l fi citit, coane Nicule; eu gazeta d-voastră o citesc ca Evanghelia totdauna; că să
nu vă uitaţi la mine... adică pentru misie... (misterios) altele am eu în sufletul meu, dar de! Nai
ce-i face: famelie mare, renumeraţie după buget mică...
 
Şi în sfârşit, cum ar fi posibil martiriul, dacă n-ar exista călăul?
 
Curat, coane Nicule!
 
(schimbând tonul)
Cetăţene, nu uita condiţia cu care am venit aici! Am venit în casa prefectului, nu voi însă să
dau ochii cu el, nu mă pot aşa de ieftin compromite. Am venit chemat de doamna
Trahanache, pe dânsa voi să văz.
 
Mai e vorbă, coane Nicule, pe coana Joiţica, pe dumneei... conul Fănică nici nu e aicea...
Poftiţi, poftiţi, şedeţi, coane Nicule, mă duc să spui coanii Joiţichii că aţi venit... (vrea să
plece.)
 
Poţi să-i adaogi chiar că mă grăbesc să mă întorc în temniţa unde m-a aruncat dizgraţia
dumneei.
 
Ascult. (aparte.) Mare pişicher! Strajnic prefect ar fi ăsta! (iese aruncând priviri furişe de
admiraţie cătră Caţavencu.)

 
(singur)
În sfârşit, capitulează! Se putea altfel?... Iubitul, scumpul, venerabilul nenea Zaharia (râde)
parcă-l auz deseară proclamându-mă candidat al colegiului. Sărmanul Farfuridi!... (grav.)
Scopul scuză mijloacele, a zis nemuritorul Gambetta!... Amabilul Fănică trebuie să facă venin
de moarte... atât mai bine pentru mine! Îşi pierde minţile, atât mai rău pentru el! Mă
arestează, atât mai bine pentru mine! Coana Joiţica, mai cuminte ca toţi, mă cheamă, şi eu,
politicos, iată-mă, gata să-i sărut mâna cu respect... Mă rog, n-ai ce-i face: mâna care-ţi dă
mandatul!... Dar... unde e coana Joiţica?... nu văz pe coana Joiţica... (Se-ntoarce spre fund,
apoi spre stânga, în fine spre dreapta. În momentul acesta apare Tipătescu în uşa din
dreapta, unde stă un moment nemişcat. Gest de surpriză din partea lui Caţavencu. Aparte.)
Tipătescu! O preferam pe ea!
 
 
(a apărut în dreapta cu aerul încruntat şi pumnii încleştaţi, a stat în uşe, a mers apoi liniştit la uşa din fund,
măsurând din ochi pe Caţavencu, şi s-a oprit în fund un moment; aparte)
Ţine-mă, Doamne!
 
(jenat)
Stimabile domn, scuzaţi-mă dacă v-ar părea că mă prezint la d-voastră astfel, într-un mod
neregulat... Trebuie să vă spun că am fost adus aici din arest de poliţaiul d-voastre, după
ordinile... şi nu m-şteptam să vă întâlnesc...
 
(aparte)
Impertinent!
 
Pentru că mi se spusese că eram chemat de... altfel nici nu aş fi venit... În fine, dacă sunt aici
prizonier, rămâi... dacă sunt liber - şi nu cer nimic mai mult - mă retrag îndată...
 
(care a tot bătut din călcâi cu impacienţă, coboară încet, rar şi cu dinţii strânşi)
Iubite şi stimabile d-le Caţavencu, nu înţeleg pentru ce între doi bărbaţi, cu oarecare pretenţie
de seriozitate, să mai încapă astfel de meşteşuguri şi rafinării de maniere, astfel de tirade
distilate, când situaţia lor e aşa de limpede... Eu sunt un om căruia-i place să joace pe faţă...
Să-mi dai voi să-ţi spui ceva... Ia poftim, ia poftim, mă rog. (îi oferă un scaun, aparte.) Să fiu
cuminte. Ce bine că-i Zoe dincolo!
 
Stimabile domn, d-tale îţi place să joci pe faţă, primesc; mie-mi place să joc scurt, scurt. (gest
de retezare.) Situaţia noastră o putem dezlega numaidecât. (Tipătescu îi oferă jeţul, el îl
respinge uşor.) Mulţumesc.
 
(acelaşi joc)
Ia poftim, mă rog, ia poftim!
 
(acelaşi joc)
Mulţumesc!
 
(privind ţintă la Caţavencu şi cu tonul mârâit)
Poftim de!...
 
(care s-a retras puţin, cedează în sfârşit şi cade pe fotoliu cam fără voie)
Mulţumesc.
 
Aşa. (şade aproape de el, Caţavencu se cam retrage. Tipătescu se îndeasă spre el, Caţavencu
acelaşi joc, şi iar.) Astfel dar, onorabile domn, d-ta, - prin ce mijloace nu-mi pasă! - posedezi
o scrisoare a mea, care poate compromite onoarea unei familii...
 
(gest)
A!
 
Mă iartă că te-am ofensat. Să fiu şi mai scurt... Iată: d-ta eşti un om practic, d-ta posedezi un
lucru care-mi trebuie mie. Eu viu şi-ţi zic: (cu multă afabilitate) mă rog, onorabile domn, cemi
ceri d-ta în schimbul acelui lucru?
 
(naiv)
Cum, nu ştii?
 
(asemenea)
Nu...
 
(asemenea)
Nici măcar nu vă dă-n gând?
 
(asemenea)
Nu... d-aia întreb...
 
Stimabile domn, (cu dignitate) un om politic...
 
(cu pofidă)
Adică d-ta...
 
Dă-mi voie... Un om politic trebuie, mai ales în nişte împrejurări politice ca acelea prin care
trece patria noastră, împrejurări de natură a hotărî o mişcare generală, mişcare ce, dacă vom
lua în consideraţie trecutul oricărui stat constituţional, mai ales un stat tânăr ca al nostru...
 
(impacientat, bătând din călcâi)
Mă rog, onorabile, încă o dată... (răspicat) ce-mi ceri d-ta în schimbul acelei scrisori? Scurt!
Scurt! (repetă gestul de retezare al lui Caţavencu.)
 
Ei?... Dacă este aşa, dacă voieşti scurt, iată: voi (rugător) să nu mai combaţi, ceva mai mult,
să-mi sprijini candidatura...
 
(vrând să izbucnească)
Candidatura d-tale! (stăpânindu-se.) Onorabile domn, nu ţi se pare că ceri prea mult?...
 
Atuncea d-ta, care mi-ai propus schimbul, care-mi faci întrebarea, trebuie să răspunzi...
 
(apropiindu-se şi îndesându-se înspre Caţavencu, se repetă jocul de scenă de mai sus)
Ba zău, spune, nu ţi se pare prea mult? 'Ai? Ce zici?
 
(naiv)
Nu.
 
(cu insinuare)
Dacă s-ar retrage Comitetul permanent şi am rezerva un loc pentru prea iubitul d.
Caţavencu?...
 
(zâmbind şi cu bonomie)
E un nimic, stimabile...
 
Dacă în postul de advocat al statului s-ar numi acelaşi d. Caţavencu?...
 
(asemenea)
E puţin, onorabile...
 
Dacă în locul de primar, vacant acum, şi în locul de epitrop-efor la Sf. Nicolae s-ar numi tot
nenea Caţavencu? 'Ai? (Caţavencu surâde cu un gest de refuz.) Şi dacă şi moşia "Zăvoiul"
din marginea oraşului...
 
(zâmbind asemenea)
Dă-mi voie, stimabile, un om politic trebuie, este dator, mai ales în împrejurări ca acele prin
care trece patri noastră, împrejurări de natură a hotărî o mişcare generală, mişcare (mângâie şi
umflă cuvintele distilându-şi tonul şi accentul) ce, dacă vom lua în consideraţie, trecutul unui
stat constituţional, mai ales un stat tânăr ca al nostru, de abia ieşit din...
 
(bătând impacient din călcâi şi întrerupându-l)
Ei! Să lăsăm frazele, nene Caţavencule! Astea sunt bune pentru gură cască... Eu sunt omul pe
care d-ta să-l îmbeţi cu apă rece?... Spune, unde să fie! Bărbăteşte: ce vrei de la mine? (se
ridică fierbând.)
 
(ridicându-se şi el)
Ce vreau? Ce vreau? Ştii bine ce vreau. Vreau ce mi se cuvine după o luptă de atâta vreme;
vreau ceea ce merit în oraşul ăsta de gogomani, unde sunt cel d-întâi... între fruntaşii politici...
Vreau...
 
(fierbând)
Ce vrei?
 
(asemenea)
Vreau... mandatul de deputat, iată ce vreau: nimic altceva! Nimic! Nimic! (după o pauză, cu
insinuare caldă şi crescândă.) Mi se cuvine!... Te rog!... Nu mă combate... Susţine-mă...
Alege-mă. Poimâine, în momentul când voi fi proclamat cu majoritatea cerută,... în momentul
acela vei avea scrisoarea (cu multă căldură)... pe onoarea mea!
 
(aproape să izbucnească)
Pe onoarea ta?... Şi dacă nu pot să te aleg?...
 
Poţi!
 
(pierzându-şi cumpătul din ce în ce)
Şi dacă nu voi? - Zi că nu voi să te aleg?
 
(îndârjit)
Trebuie să vrei.
 
(d-abia mai stăpânindu-se)
Uiţi că nu e bine să te joci cu un om ca mine astfel. Nu! Nu! Nu voi să te aleg!
 
Trebuie!
 
Nu!
 
Trebuie să vrei, dacă ţii câtuşi de puţin la onoarea...
 
(izbucnind)
Mizerabile! (Caţavencu face un pas înapoi.) Canalie neruşinată! Nu ştiu ce mă ţine să nu-şi
zdrobesc capul... (se repede, ia un baston de lângă perete şi se întoarce turbat cătră
Caţavencu.) Mişelule! Trebuie să-mi dai aci scrisoarea, trebuie să-mi spui unde e scrisoarea...
ori te ucid ca pe un câine! (se repede năvală la el. Caţavencu ocoleşte masa şi canapeaua,
răstoarnă mobilele şi se repede la fereastră, pe care o deschide de perete îmbrâncind-o în
afară.)
 
(tremurând, strigă la fereastră în afară)
Ajutor! Săriţi! Mă omoară vampirul! Prefectul asasin! Ajutor!


(repezindu-se între Caţavencu şi Tipătescu, rugătoare şi foarte emoţionată)
Domnule Caţavencu, domnule, pentru Dumnezeu! Te rog, nu striga... Fănică, ai înnebunit?...
Domnule Caţavencu... mă rog...
 
(emoţionat şi el)
Cum să nu strig, doamnă?
 
(zdrobit de mişcare, ştergându-şi fruntea şi căzând pe un scaun la dreapta)
Mişel! Mişel! Mişel!
 
(rugătoare)
Domnule Caţavencu, cer scuze pentru momentul de iuţeală care l-a făcut pe Fănică să uite...
 
Nu încap scuze, doamnă... trebuie să ies d-aci numaidecât: nu mai pot sta un moment într-o
casă unde-mi este viaţa în primejdie!...
 
Domnule Caţavencu, în sfârşit d-ta eşti un om cuminte, un om practic, d-tale îţi este
indiferent de la cine ţi-ar veni aceea ce-ţi trebuie aşa de neapărat...
 
Nu-nţeleg...
 
Ai cerut, în schimbul scrisorii de care e vorba, mandatul de deputat. Ai jurat pe onoarea d-tale
că poimâine când ăi fi proclamat, vei da scrisoarea aceluia ce te-ai face să fii ales... Ei! Eu te
aleg, eu şi cu bărbatul meu; mie să-mi dai scrisoarea... Primeşti?...
 
(ca lovit de o idee)
Primesc...
 
(încet cătră Tipătescu, care stă cufundat în gânduri pe fotoliu)
Şi înţelegi că atunci, când, luptând cu tine, voi căpăta scrisoarea,... tot,... tot,... Fănică, va fi
isprăvit între noi (tare). Suntem deplin înţeleşi, domnule Caţavencu...
 
Da, madam, pe deplin... dar... (îi face semn cătră Tipătescu.)
 
(stăruind lângă Tipătescu)
Fănică! Fănică! Hotărăşte-te! Poţi fi tu duşmanul liniştii mele?... Spune!... (rugându-l frumos)
Fănică!...
 
(nemaiputând lupta şi sculându-se)
În sfârşit, dacă vrei tu... fie!... Întâmple-se orice s-ar întâmpla... (cu hotărâre.) Domnule
Caţavencu, eşti candidatul Zoii, eşti candidatul lui nenea Zaharia... prin urmare şi al meu!
Poimâine eşti deputat!...
 
(triumfătoare)
A!
 
Poimâine veţi avea... (se aude zgomot afară, vocea lui Trahanache: "Ai puţintică răbdare!")
 
Nenea!
 
Zaharia!
 
Venerabilul!
 
Repede, ascundeţi-vă amândoi... Nu trebuie să vă vază...
(  iese degravă în stânga, Tipătescu cu Caţavencu la dreapta.)


(singur)
Nimeni?... Şi dobitocul de fecior mi-a spus că Fănică şi Zoe sunt aici... (merge la uşa din
dreapta şi bate cu discreţie.) Nimeni! (asemenea în stânga.) Nimeni! (vrea să plece prin fund
şi ca şi când şi-ar aduce aminte de ceva.) A! Era să uit! (şade la masa de scris, ia condei şi
hârtie şi scrie, citind.) "Dragă Fănică, te-am căutat! Mă întorc peste o jumătate de ceas.
Trebuie să ne vedem înainte de întrunire. Aşteaptă-mă negreşit; nu ieşi: ai puţintică răbdare...
Trahanache..." (pune scrisoarea la vedere pe masă.) Acuma să dăm de căpătâiele firelor
iubitului nostru d. Caţavencu. (iese prin fund repede. Un moment scena goală; apoi uşile din
dreapta şi din stânga se deschid binişor. Din stânga iese  , din dreapta Tipătescu şi
Caţavencu.)


Blestemată politică! Un moment să n-ai pace! (merge la uşa din fund şi o închide.) Suntem în
linişte... (lui Caţavencu.) Eu merg la telegraf să-ţi anunţ la Bucureşti candidatura... d-ta
aşteaptă acasă un cuvânt al meu... Deseară, la întrunire, fii cu tact... trebuie mult tact. (se aud
în fund bătăi în uşă; toţi din scenă tac şi nu mişcă; iar bătăi, apoi trei fluierături.) E Ghiţă,
ăsta e semnalul lui! (merge şi deschide uşa din fund, prin care apare Cetăţeanul, fluierând ca

Iar? (se dă înapoi.)

Omul meu! (se dă cam la spatele Zoii.)

Da, iar eu! (sughite.) Am venit pentru istoria aia de care am vorbit az-dimineaţă... Ce facem?
Iacă, mâine începe... Eu... pentru cine votez?

(ţinându-i calea să nu coboare în scenă)
Pentru cine? Pentru cine? Lasă-mă în pace, cetăţene: ai ajuns de nesuferit... Votează pentru
cine pofteşti...
 
Eu nu poftesc pe nimeni, dacă e vorba pe poftă...
 
Ei! Lasă-mă-n pace, administraţia nu voieşte să influinţeze câtuşi de puţin pe nimini.
 
(intervenind)
Pardon, daţi-mi voie: mie-mi pare din contra că într-un stat constituţional, mai ales într-un
stat tânăr ca al nostru, administraţia ar trebui să...
 
(asemenea)
Se-nţelege...?
 
(cătră Caţavencu)
Ei! Onorabilul! Nu te vedeam; sluga! O mie de ani pace! Şi zi, mă lucraşi, ai? Adică, dă-i cu
bere, dă-i cu vin, nu pentru cinstea obrazului... pentru ca să-mi faci pontul cu scrisoarea...
bravos! Dom'le Nae.
 
A! A!
 
Fănică! Fănică! Trimite-l... e nesuferit!
 
(nervos)
În sfârşit, cetăţene, te rog lasă-ne cu binişorul, lasă-ne... Ce pofteşti de la mine?
 
Nu ţi-am spus? (sughite.) Mâine începe... Ei? (sughite.) Eu pe cine aleg? Pentru cine?... (face
semnul votării şi sughite.)
 
Pentru d. Nae Caţavencu.
 
Pentru... (sughite şi pufneşte de râs.) Nu mă-nnebuni că ameţesc...
 
(din ce în ce mai nervos, luând pe Cetăţeanul de mână şi zguduindu-l)
Pentru că eşti un om viţios...
 
Nu mă smuci, că ameţesc!
 
(asemenea)
Pentru că te-ai lăsat să-ţi ia din buzunar, să-ţi fure scrisoarea...
 
Ei! Nu face nimica, poate mai găsim alta...
 
Lasă-mă să vorbesc... pentru că eşti...
 
Lasă-mă să vorbesc... pentru că eşti...
 
Alegător...
 
Nu... beţiv... viţios... păcătos.
 
Fănică!...
 
Da, beţiv... uite şi acuma eşti turmentat, eşti băut...
(Caţavencu râde.)
 
Aş!
 
(cu dezgust)
Uite, nenorocitule! Miroşi cale d-o poştă... (îl împinge.)
 
(şovăind)
Ăsta este mirosul meu naturel...
 
Miroşi a rom...
 
Ei bravos! Vrei să miros a gaz?
 
Ei! Pentru toate astea trebuie să-ţi dai votul lui onorabilul d. Caţavencu... Pentru aşa alegător,
mai bun ales nici că se putea...
 
Fănică!...
 
Totdeauna ironic, (zâmbind) stimabile!

 
(montându-se treptat)
Da, pentru d. Caţavencu lucrăm noi, pe d-sa noi îl sprijinim, pe d. Caţavencu să-l alegeţi dvoastră.
Şi nu-l sprijinim de silă, îl sprijinim pentru că dumnealui este cel mai onest
concetăţean al nostru...
 
Fănică, fii calm...
 
Da, sunt calm... Pentru că dumnealui (Farfuridi, Brânzovenescu şi Trahanache apar în fund
şi ascultă. Cei dintâi arată tot ce se petrece în scenă celui d-al treilea) nu e ca alţii mişel,
pentru că nu e ca alţii canalie, nu e ca alţii infam... (se montează din ce în ce)... pentru că încă
o dată, la alegători ca d-ta, cu minte, cu judecată limpede, cu simţ politic, nu se poate mai bun
reprezentant decât d. Caţavencu, (apăsând) onorabilul d. Caţavencu! (Tipătescu împinge cu
scârbă pe Cetăţeanul turmentat.)
 
(zâmbind cu bonomie)
Ce răutăcios!
 
(din fund)
A!
 
(lui Trahanache)
Iacă trădarea! Când îţi spuneam, venerabile!... (coboară toţi.)
 
Ei! Ai puţintică răbdare!
 
Nene! (se repede la Trahanache şi-l trage deoparte unde-i vorbeşte încet şi cu multă mişcare.
Caţavencu şi Cetăţeanul turmentat vorbesc de altă parte asemenea.)
 
Ei! Lăsaţi-mă toţi în pace!
 
Te lăsăm, stimabile, dar mergem la Bucureşti...
 
Şi vom spune tot...
 
(aparte)
Duceţi-vă la dracul! (trece lângă Trahanache şi Zoe.)
 
La ziare!
 
La Comitetul electoral central!
 
La guvern!
 
(arătând pe Farfuridi şi Brânzovenescu lui Caţavencu)
Oleu!... Fugi că ameţesc! (Caţavencu şi Cetăţeanul turmentat convorbesc foarte mişcat
deoparte cu Farfuridi şi Brânzovenescu.)
 
În sfârşit, ce e, Fănică?
 
Nu mă-ntreba pe mine, nene Zahario!
 
(cu energie)
Nici o vorbă, nene, trebuie...
 
De ce?
 
(precipitată)
Dacă mă iubeşti, dacă ţii la mine, acuma tăcere; îţi spun pe urmă tot. (vorbesc încet toţi trei.)
 
(cătră Farfuridi şi Brânzovenescu)
Daţi-mi voie, stimabile, nu d-voastră veţi avea mai multă încredere faţă cu înaltele locuri
decât onorabilul (toţi ascultă, Tipătescu se plimbă agitat în fund) d. Tipătescu, prefectul cel
mai onest!...
 
Da!
 
Cel mai integru!...
 
Da!
 
Cel mai credincios!...
 
Fireşte!
 
Daţi-mi voie să vă spun că toate zbuciumările d-voastră sunt numai şi numai chestii
personale, şi când vin nişte asemenea persoane... ca d-voastră...
 
Nanana!
 
Care va să zică şi insulte!
 
Bravos!
 
Chestie de tarabă, onorabile! Daraveri de clopotniţă, stimabile!
 
(cătră Trahanache)
Se-nţelege!
 
Alegătorii vor vorbi...
 
(îndemnând pe Cetăţeanul turmentat şi pe Trahanache)
Da, alegătorii vor vorbi.
 
Da, alegătorii vor vorbi, fireşte!
 
(serios)
Da, noi vom vorbi!

(venind fuga din fund, cu o depeşă-n mână)
Coane Fănică! O depeşă fe-fe urgentă!
 
O depeşă! (se-ntorc toţi spre fund.)
 
(deschide nervos depeşa şi citeşte)
"Cu orice preţ, dar cu orice preţ, colegiul d-voastră al II-lea trebuie să aleagă pe D.
Agamemnon Dandanache. (toţi mişcare.) Se face din aceasta pentru d-voastră o înaltă şi
ultimă chestie de încredere"... A!  
Aha!
 
(cu toată energia)
A! Nu se poate! Vom lupta contra oricui... Vom lupta contra guvernului!... (Tipătescu a căzut
obosit pe un scaun.)
 
Ai puţintică răbdare!
 
Da, nene! Vom lupta contra guvernului!
 
Da, vom lupta contra guvernului! (Caţavencu, Zoe şi Trahanache de o parte, Farfuridi,
Brânzovenescu frecându-şi mâinile cu satisfacţie de altă parte; Ghiţă în fund; Tipătescu
obosit pe scaun, ca şi cum n-ar lua parte la ce se petrece. Cetăţeanul turmentat în mijloc.)
 
(târât de curent)
Da! Vom lupta contra... (sughiţând şi schimbând tonul)... adică nu... Eu nu lupt contra
guvernului...
(Cortina)



(Teatrul înfăţişează sala cea mare a pretoriului primăriei, un fel de exagon din care se văd trei laturi. Trei uşi în
fund; cea din mijloc dă în coridorul de intrare; pe cea din dreapta se citeşte: "Ofiţer ţivil"; pe cea din stânga:
"Arfiva". În stânga la planul al doilea, o uşă cu inscripţia "Cabinetul Primarelui". În dreapta, acelaşi plan, altă
uşă cu inscripţia: "Reghistratura". - Partea din stânga până la uşa "Arfivei" este despărţită de scenă cu un grilaj
de lemn acoperit cu perdeluţe de chembrică verde. Lângă grilaj, la stânga, în scenă, este o estradă pe care sunt
aşezate masa şi jeţul prezidenţial. Înaintea mesei, puţin mai jos, este tribuna. Pe masă sunt două candelabre,
hârtie, călimări şi un clopoţel. Pe tribună o sticlă şi un pahar de apă. De partea dreaptă sunt bănci dese şi scaune;
sub estradă, asemenea. Peste tot sunt bănci şi scaune, afară de o cărare lăsată liber de la uşa de intrare din fund
prin mijlocul scenii, pe unde vine şi se duce lumea. Pe pereţi câteva lămpi atârnate în cuie. Lumină cam săracă.
La ridicarea perdelii, Trahanache este la masa prezidenţială în jeţul său, la spatele tribunei. Împrejurul mesii,
Brânzovenescu şi alţi cetăţeni. -Înaintea tribunii, cu spatele spre dânsa, alegători, cetăţeni, public, unii şezând
jos, alţii în picioare. Pe bănci, pe scaune şi împrejur asemenea. În capul băncilor din faţă, e Caţavencu împreună
cu Ionescu, Popescu şi alţi dascăli şi partizani. - Farfuridi e la tribună. -Perdeaua se ridică asupra unei
întreruperi. În toată sala e rumoare. Prezidentul agită clopoţelul.)

(Rumoare)
 
(de la tribună)
Daţi-mi voie (gustă din paharul cu apă.) Daţi-mi voie! (Rumoare.)
 
(trăgându-şi clopoţelul)
Stimabili! Onorabili! (afabil) faceţi tăcere! Sunt cestiuni importante, arzătoare la ordinea
zilei... Aveţi puţintică răbdare... (cătră Farfuridi.) Dă-i înainte, stimabile, aveţi cuvântul!
 
(cătră adunare)
După ce am vorbit dar din punctul de vedere istoric, din punctul de vedere de drept, voi
încheia cât se poate mai scurt...
 
Parol?... Numai dacă t-ei ţinea de vorbă. (râsete în partea unde sunt dascălii.)
 
Rog, nu mă-ntrerupeţi, daţi-mi voie...
 
(cătră partea unde e Popescu)
Stimabile, nu-ntrerupeţi...
 
După ce am vorbit dar din punctul de vedere istoric şi din punctul de vedere de drept, voi
încheia, precum am zis, cât se poate mai scurt. (bea o sorbitură, apoi, reluându-şi răsuflarea,
rar ca şi cum ar începe o poveste.) La anul una-mie-opt-sute-două-zeci-şi-unu... fix...
(Rumoare şi protestări în grupul lui Caţavencu: A! A! A!)
 
Dacă ne-ntoarcem iar la 1821 fix, ne-am procopsit. (rumoare şi protestări.)
 
Daţi-mi voie... La una-mie-opt-sute...

(în cor, cu tonul lui)
Douăzeci-şi-unu fix... (rumoare şi protestări.)
 
Daţi-mi voie.
 
(clopoţel)
Stimabile, onorabile! Nu întrerupeţi... Aveţi puţintică...
 
Ce răbdare, venerabile domnule prezident! Ceasurile sunt înaintate. Sunt şi alţi oratori înscrişi
să vorbească...

Da! Da!
 
Onorabilul orator a promis să încheie cât se poate mai scurt: apoi ce fel de scurt este asta, s-o
luăm a doua oară de la 1821? A! A! A!

A! A! A! (rumoare.)
 
Daţi-mi voie...
 
(cătră Farfuridi cu dulceaţă, ridicându-se peste masă cătră tribună)
Stimabile... eu gândesc că nu ar fi rău să sărim la 48...
 
(strigând)
Mai bine la 64...

Da! Da! La 64...
 
(ridicându-se ca şi când ar consulta adunarea)
Adică... la plebicist?

Da, la plebicist! (zgomot.)
 
(întorcându-se cu spatele spre adunare şi cu faţa la prezident)
Daţi-mi voie, domnule prezident; mi-aţi acordat cuvântul: îmi pare că un prezident o dată ce
acordă cuvântul...
 
(sculându-se şi punând, peste masă, mâinile pe umerii lui Farfuridi, mângâietor)
Dacă mă iubeşti, stimabile, fă-mi hatârul... să trecem la plebicist... dorinţa adunării!...
 
Dar, domnule prezident...
 
(şi mai rugător)
Să trecem la plebicist! (îl întoarce binişor de umeri cu faţa spre adunare.)

(cu putere)
Da! La plebicist! La plebicist!
 
(soarbe o dată şi cu aerul resignat)
Ce ziceam dar? La 1864, vine, mă-nţelegi, ocaziunea să se pronunţe poporul printr-un
plebicist... Să vedem însă mai-nainte... să ne dăm seama bine de ce va să zică... de ce este un
plebicist...
 
Ştim ce este plebicistul! Mersi de explicaţie!

Nu trebuie explicaţie... (rumoare.)
 
(cătră întrerupători)
Daţi-mi voie! (cătră Trahanache.) Domnule prezident!...
 
(clopoţel)
Stimabilii, onorabilii, rog nu întrerupeţi pe orator, (foarte afabil) faceţi tăcere; sunt cestiuni
arzătoare la ordinea zilii; aveţi puţintică răbdare. (cătră Farfuridi.) Aveţi cuvântul, stimabile,
daţi-i înainte!
 
(luând vânt)
Când zicem dar 64, zicem plebicist, când zicem plebicist, zicem 64... Ştim, oricine dintre noi
ştie ce este 64, să vedem ce este plebicistul... (cu tărie începând fraza.) Plebicistul!...
 
Aci nu e vorba de plebicist...
 
Daţi-mi voie; (discutând cu Caţavencu) mi se pare că atunci când zicem 64... (cu energică
convingere) şi să nu căutaţi a încerca măcar să mă combateţi; vă voi dovedi cu date istorice
că toate popoarele îşi au un 64 al lor...
 
Daţi-mi voie; nu e vorba de 64. (rumoare aprobativă pentru Caţavencu.)
 
Daţi-mi voie... (Toate colochiile şi întreruperile se fac avocăţeşte, cu multă vioiciune şi cu
tonul înţepat şi volubil.) Domnule prezident!...
 
(clopoţel)
Stimabile, onorabile, faceţi tăcere... avem cestiuni arzătoare...
 
(ridicându-se în capul băncii)
Cum, domnule prezident? De unde până unde 64 chestie arzătoare la ordinea zilei? Dacă nu
mă-nşel, îmi pare că suntem în anul de graţie 1883... Ce are a face? Chemaţi pe onorabilul
orator la cestiune...
 
(ridicându-se iar peste masă şi atingându-l pe umere pe Farfuridi)
Stimabile... (afabil şi rugător) să lăsăm plebicistul, dacă mă iubeşti; să trecem la cestiune.
 
(obosit de întreruperi, întorcându-se cu faţa spre Trahanache şi cu spatele la adunare)
Domnule prezident, aţi binevoit a-mi acorda cuvântul... Eu cred c-ar trebui...
 
(strigând)
Nu trebuie, onorabile!

Nu, nu trebuie!
 
(punând mânile, peste masă, pe umerii lui Farfuridi, şi foarte dulce)
Mă rog, dacă mă iubeşti, fă-mi hatârul... dorinţa adunării, stimabile... (îl întoarce de umeri
binişor cu faţa spre adunare.)

Da! La chestiune! La chestiune!
 
(foarte obosit, soarbe şi se resignează)
Ajungem dar la chestiunea reviziunii Constituţiunii şi Legii Electorale...

(cu satisfacţie)
A! Aşa da!
 
(asemenea)
A! (clopoţel.) Ei! Acu aveţi puţintică răbdare... (cătră Farfuridi.) Scurt, stimabile, scurt, dacă
mă iubeşti: dorinţa adunării.
 
(asudă, bea şi se şterge mereu cu basmaua)
Mă rog, daţi-mi voie! Ştiţi care este opinia mea în privinţa revizuirii?

Nu!... Să vedem!... Spune!
 
(batjocoritor)
Să vedem opinia lui d. Farfuridi. (Trahanache clopoţeşte.)
 
(asudă mereu şi se emoţionează pe văzute)
Opinia mea este aceasta: e vorba de revizuire, da?

(puternic)
Da! Da!
 
(emoţionat şi asudând)
Atunci, iată ce zic eu, şi împreună cu mine (începe să se înece) trebuie să [sic] zică asemenea
toţi aceia care nu vor să cază la extremitate (se îneacă mereu), adică vreau să zic, da, ca să fie
moderaţi... adică nu exageraţiuni!... Într-o chestiune politică... şi care, de la care atârnă
viitorul, prezentul şi trecutul ţării... să fie ori prea-prea, ori foarte-foarte... (se încurcă, asudă
şi înghite) încât vine aci ocazia să întrebăm pentru ce?... Da... Pentru ce?... Dacă Europa... să
fie cu ochii aţintiţi asupra noastră, dacă mă pot pronunţa astfel, care lovesc soţietatea, adică
fiindcă din cauza zguduirilor... şi... idei subversive... (asudă şi se rătăceşte din ce în ce) şi
mă-nţelegi, mai în sfârşit, pentru care în orce ocaziuni solemne a dat probe de tact... vreau să
zic într-o privinţă, poporul, naţiunea, România... (cu tărie) ţara în sfârşit... cu bun-simţ,
pentru ca Europa cu un moment mai nainte să vie şi să recunoască, de la care putem zice
depandă... (se încurcă şi asudă mai tare) precum, - daţi-mi voie - (se şterge) precum la 21,
daţi-mi voie (se şterge) la 48, la 34, la 54, la 64, la 74 asemenea şi la 84 şi 94, şi eţetera, întru
cât ne priveşte... pentru ca să dăm exemplul chiar surorilor noastre de ginte latine însă!
(foarte asudat, se şterge, bea, iar se şterge şi suflă foarte greu. Trahanache a urmărit cu
mâna tactul sacadelor oratorice ale lui Farfuridi. Bravo şi aplauze în fund, conduse de
Brânzovenescu; râsete şi sâsâituri în grupului lui Caţavencu. Clopoţelul lui Trahanache de
abia se mai aude. - După ce s-a mai oprit zgomotul, cu multă aprindere.) Daţi-mi voie!
Termin îndată! Mai am două vorbe de zis. (zgomotul tace.) Iată dar opinia mea. (în supremă 
luptă cu oboseala care-l biruie.) Din două una, daţi-mi voie: ori să se revizuiască, primesc!
Dar să nu se schimbe nimica; ori să nu se revizuiască, primesc! dar atunci să se schimbe pe
ici pe colo, şi anume în punctele... esenţiale... Din această dilemă nu puteţi ieşi... Am zis!
(Aplauze în fund, sâsâituri în faţă. Farfuridi coboară zdrobit, ştergându-se de sudoare, şi merge n fund.
Brânzovenescu şi alţi alegători îl întâmpină şi-i strâng mâna. - Rumoare. Mai mulţi din auditoriu se scoală şi
strică rândurile. Caţavencu suie de la dreapta în mijloc, unde vorbeşte încet cu grupul său gesticulând viu. Cu un
alt grup mai în fund Farfuridi şi Brânzovenescu asemenea. - Pristanda iese misterios din cabinetul primarului,
trece prin uşcioara grilajului, care este la spatele tribunii, şi trage de pulpană pe Trahanache, care sună
clopoţelul.)


(lăsând clopoţelul şi întorcându-se la spatele mesii)
'Ai? Ce e?
 
(misterios şi repede)
Coane Zahario! Conul Fănică, coana Joiţica!...
 
Ei? Ce?
 
Sunt dincoace în cabinet... au venit pe din dos, vă aşteaptă. Numaidecât să poftiţi acolo.
 
(asemenea misterios)
Nu pot să las prezidenţia... să aibă puţintică răbdare.
 
Trebuie... numaidecât!... Suspandaţi!
 
(trage clopoţelul şi se ridică)
Stimabilă, onorabilă adunare. După discursul important, pe care l-a ţinut respectabilul nostru
concetăţean şi advocat d. Farfuridi, eu cred că ar fi bine să suspandăm şedinţa pentru cinci
minute.
VOCI
Da! Da! Pentru cinci minute!...
(Caţavencu cu grupul său, Farfuridi şi Brânzovenescu cu al lor se amestecă în mulţime. Trahanache, care s-a dat
jos de pe tribună, a deschis portiţia grilajului şi a trecut cu Ghiţă în partea stângă despărţită, bate în uşa
"Cabinetului Primarului". Zoe şi Tipătescu îi deschis; Trahanache şi Ghiţă dispar înăuntru; uşa se închide la
loc.)

(cătră grupul lui)
Ei, cum să-l trimeţi în Cameră, nene, pe stimabilul? Nu zic, are ideile, opiniile lui - şi eu
respect ideile, numai să fie sincere, şi el e sincer, n-ai ce zice, - respect la orice opiniune!...
Dar să-ţi vie stimabilul cu idei învechite, cu opiniuni ruginite, şi să te sperie mereu cu
Europa, cu zguduiri, cu teorii subversive... asta nu mai merge... Astfel de opiniuni nu le
respect, să-mi dea voie să-i spui...
 
Nu, uite ce susţine Farfuridi, n-ai înţeles; susţine că adică după istorie - d-aia se teme el de
zguduiri - nu trebuie să dăm exemplu rău surorilor noastre de ginte latină. N-ai auzit, chiar a
zis-o el: surorile noastre de ginte latină...
 
Da! A zis-o...
 
(cu aer de protecţie)
Voi dascălii sunteţi băieţi buni, dar aveţi un cusur mare: cum vă vorbeşte cineva de istorie, sa
isprăvit, are dreptate. (cu putere.) Ce istorie? Apoi, dacă e vorba de istorie, apoi ce te-nvaţă
istoria mai întâi şi-ntâi?
 
Că România de la Traian...
 
Nu-i aşa...
 
Că adică străbunul nostru...
 
Ce străbun! Ce nostru! Vezi că nu ştiţi! (cu tonul retoric.) Or, mai întâi şi-ntâi istoria ne
învaţă anume că un popor care nu merge înainte stă pe loc, (publicul începe să-i ia aminte că
perorează şi se grupează încet-încet împrejurul lui ca să asculte) ba chiar dă înapoi, că legea
progresului este aşa, că cu cât mergi mai iute, cu atât ajungi mai departe. (Grupul lui
Caţavencu aprobă şi admiră, grupul lui Farfuridi şi Brânzovenescu, care s-au apropiat şi
ascultă mai dintr-o parte, dă din umeri.)
 
Asta e aşa.
 
Nici nu mai încape vorbă.
 
(înţepat)
Da! Progres! Progres fără conservaţiune, când vedem bine că Europa...
 
(întrerupându-l lătrător)
Nu voi, stimabile, să ştiu de Europa d-tale, eu voi să ştiu de România mea şi numai de
România... Progresul, stimabile, progresul! În zadar, veniţi cu gogoriţe, cu invenţiuni
antipatriotice, cu Europa, ca să amăgiţi opinia publică...
 
(şi mai înţepat)
Dă-mi voie... Mi se pare că altcineva amăgeşte opinia publică...
 
Nu voi să ştiu de ce zici d-ta.
 
Fireşte că nu vrei să ştii... nu-ţi vine la socoteală...
 
(şi mai lătrător)
Să-şi vază de trebile ei Europa. Noi ne amestecăm în trebile ei? Nu... N-are prin urmare
dreptul să se amestece într-ale noastre... D-ta eşti advocat, eşti confrate cu mine...
 
Da, sunt avocat, dar nu sunt confrate cu d-ta...
 
(urmându-şi jocul)
Ştii ca şi mine principiul de drept, fiecare cu al său, fiecare cu treburile sale... oneste bibere...
 
Da' de onest n-ai încotro!... (grupurile Caţavencu şi Farfuridi încep a se despărţi, fiecare de
o parte.)
 
(cu totul înţepător)
Stimabile, nu ştiu pentru ce d-ta mă prigoneşti de la o vreme... Ce ai cu mine? Suntem în faţa
alegătorilor, stimabile: or, nu încape pică; să luptăm: d-ta o să-ţi pui candidatura, o ştim; eu
ţi-o declar că mi-o pui pe a mea... luptă electorală! Şi ştim că lupta electorală este viaţa
popoarelor... De ce te revolţi contra adevărului? În contra dreptului?... Oneste bibere,
onorabile!... (aprobări din partea grupului.)
 
(izbucnind)
Ia scuteşte-mă cu mofturile d-tale! Onest d-ta? Pe de o parte "Răcnetul Carpaţilor", pe de altă
parte chiverniseala confraţilor; pe de o parte opoziţie la toartă, pe de altă parte teşcherea la
buzunar!... Urlă târgul, domnule...
 
(trăgându-l de mânecă)
Tache! Tache!
 
(smucindu-se)
Ia lasă-mă-n pace, să mă răfuiesc odată cu domnul... Ce adică, noi nu ştim, nu vedem, orbi
suntem? D-ta eşti candidatul prefectului...
 
(râzând)
Eu sunt candidatul grupului tânăr, inteligent şi independent... Onorabilul, venerabilul nostru
prezident - (îl caută cu ochii) unde e venerabilul prezident? Nu-l văz... -va proclama, pe cât
ştim, astă-seară pe candidatul comitetului dv. - comitetul dv. - ...Or, dacă voi avea onoarea ca
să mă agreeze şi comitetul dv. ... căci e al dv. ...
 
(fierbând mereu)
Nu mai este comitetul nostru, este al dumitale...
 
Tache! Tache, fii cuminte. (îl trage de mânecă, Farfuridi se smuceşte.)
 
(cu ton batjocoritor)
Adică, dă-mi voie, d-ta nu mai eşti al comitetului! (grupurile se desinează distinct de două
părţi şi se privesc cu încordare.)
 
Da, eu nu mai sunt, eu care am susţinut totdeauna partidul... şi d-ta, care l-ai înjurat
totdeauna... eşti!
 
Dă-mi voie!...
 
(furios)
Ce voie! Ce voie!... Vii cu moftologii, cu iconomii, cu soţietăţi, cu scamatorii, ca să tragi
lumea pe sfoară... cu dăscălimea d-tale, (mişcare în grupul Caţavencu) cu moftangiii d-tale...
 
(violent)
Domnule, retrage-ţi cuvântul!
 
(continuând)
Cu grupul (umflând cuvintele) inteligent,... independent,... impertinent! (porneşte spre fund
cu Brânzovenescu şi cu grupul lor.)

(din grupul lui Caţavencu)
A! A! (se reped spre ei, zgomot, învălmăşală şi ghiontuieli.)
 
(ieşind prin fund)
Vă-nvăţăm noi, papugiilor!
   
Afară! Afară! (urmăreşte în fund pe cei din grupul Farfuridi.)
(Toată lumea s-a înghesuit în fund şi a ieşit afară cu zgomot. În tot timpul scenii următoare, sala întrunirii e
goală. În fund, prin uşe, se văd mai mulţi alegători primblându-se în sus şi-n jos, vorbind încet şi fumând.)


(Scena aceasta se face misterior şi răpede.)

Nu! Nu se poate...

(urmărindu-l)
Nene...
 
(asemenea)
Neică Zahario.
 
Dacă ai ţinut vreodată la mine...
 
Dacă mi-eşti prietin...
 
Ei, aveţi puţintică răbdare! (serios.) Cum putem noi să punem candidatura unui plastograf?
 
Bine, frate, plastograf, aşa e; dar până să bage lumea de seamă... să-l tragem în judecată...
 
Să ne facem de râs prin tribunale... nene, gândeşte-te...
 
(după un moment de ezitare)
Ei nu! Dacă ar fi numai una... aia cu scrisoarea ta cătră Joiţica, înţeleg; să zic: pentru politică
- unde e în joc enteresul ţării, ca oricare român, a încercat omul, ca să te forţeze adică, pentru
că te ştie că ţii la onoarea Joiţichii, ca prietin ce-mi eşti, - a făcut plastografie...
 
Se-nţelege!
 
Fireşte; în politică...
 
Ei, aveţi puţintică răbdare... De astălaltă? (se loveşte cu mâna pe buzunarul hainii.) Apoi,
dacă umblă el cu machiavelicuri, să-i dau eu machiavelicuri - (schimbând tonul.) Martoră mie
Maica Precista! Să n-am parte de Joiţica - că e de faţă - să spuie...
 
(cu sentiment)
Nene!
 
N-am umblat în viaţa mea cu diplomăţie; dar dacă e vorba să facem pe iezuitul a la
Matternich, apoi să-i dau eu, neică...
 
(impacientat)
Nu pricep, neică Zahario!
 
(asemenea)
Nici eu.
 
Ei, aveţi puţintică răbdare! (scoate o hârtie din buzunar şi o desface - o poliţă.) Asta tot
pentru politică e? Girurile astea două cu care onorabilul d. Caţavencu a ridicat cinci mii de lei
de la Soţietate, sunt tot pentru enteresul ţării?
 
(luând degrabă poliţa şi examinând-o când pe-o partea când pe alta)
Suntem scăpaţi!
 
Scăpaţi?
 
Ei apoi? Când îţi spuneam eu să ai puţintică răbdare, că l-am prins cu alta mai boacănă...
 
(abia stăpânindu-şi bucuria)
Nene Zahario, candidatul nostru este d. Agamiţă Dandanache.
 
Aşa da!
 
Mi-e frică!...
 
Nu mai avem nici o grijă.
 
... Dă-mi înscris pe Gagamiţă ăla, să nu-i uit numele... (vorbeşte încet cu Zoe.)
 
(scoate portofelul, rupe o filă şi scrie pe ea, apoi o dă lui Zaharia)
Iată...
 
Mă duc să deschid şedinţa.
 
Anunţă îndată candidatura, ridică şedinţa şi vino să mergem la preferanţă, te aşteptăm...
 
(vrând să treacă prin portiţa grilajului în partea tribunii)
A! Ţi-am dat poliţa lui Caţavencu... Să nu o pierzi. (trece.)
 
N-ai grijă, neică Zahario, eu nu pierz hârtiile de preţ... (sărută repede pe Zoe.)
 
Fănică!
 
A! Acuma, să-l lucrez eu pe nenea Caţavencu (ies amândoi iute pe uşa din stânga.)


care s-a urcat la tribună, apoi 
venind din fund şi ocupând locurile lor din scena I-a. Intrare zgomotoasă, acompaniată de
clopoţelul prezidentului.
 
(în picioare)
Orele sunt înaintate! Poftiţi, poftiţi, stimabililor: avem cestiuni arzătoare la ordinea zilii...
(şade.)
(Toată lumea s-a aşezat la locul său.)
 
(cu modestie)
D-le preşedinte, vă rog, cerusem şi eu cuvântul...
 
Da, (binevoitor) da, stimabile. Aveţi cuvântul. Poftiţi la tribună!...
(Mişcare în grupul lui Caţavencu.)
 
(ia poză, trece cu importanţă printre mulţime şi suie la tribună; îşi pune pălăria la o parte, gustă din paharul cu
apă, scoate un vraf de hârtii şi gazete şi le aşază pe tribună, apoi îşi trage batista şi-şi şterge cu eleganţă
avocăţească fruntea. Este emoţionat, tuşeşte şi luptă ostentativ cu emoţia care pare a-l birui. - Tăcere completă.
Cu glasul tremurat.)
Domnilor!... Onorabili concetăţeni!... Fraţilor!... (plânsul îl îneacă.) Iertaţi-mă, fraţilor, dacă
sunt mişcat, dacă emoţiunea mă apucă aşa de tare... suindu-mă la această tribună... pentru a
vă spune şi eu... (plânsul îl îneacă mai tare.)... Ca orice român, ca orice fiu al ţării sale... în
aceste momente solemne... (de abia se mai stăpâneşte) mă gândesc... la ţărişoara mea...
(plânsul l-a biruit de tot) la România... (plânge. Aplauze în grup)... la fericirea ei!... (acelaşi
joc de amândouă părţile)... la progresul ei! (asemenea crescendo)... la viitorul ei! (plâns cu
hohot. Aplauze zguduitoare.)
(foarte mişcaţi)
Bravo!
 
(ştergându-se repede la ochi şi remiţându-se d-odată; cu tonul brusc, vioi şi lătrător)
Fraţilor, mi s-a făcut o imputare şi sunt mândru de aceasta!... O primesc! Mă onorez a zice că
o merit!... (foarte volubil.) Mi s-a făcut imputarea că sunt foarte, că sunt prea, că sunt ultraprogresist...
că sunt liber-schimbist... că voi progresul cu orice preţ. (scurt şi foarte retezat.)
Da, da, da, de trei ori da! (aruncă roată priviri scânteietoare în adunare. Aplauze prelungite.)
 
Da! (cu putere din ce în ce crescândă.) Voi progresul şi nimic alt decât progresul: pe calea
politică... (îngraşă vorbele.)
 
Bravo!
 
Socială...
 
Bravo!
 
Economică...
 
Bravo!
 
Administrativă...
 
Bravo!
 
Şi... şi...

Bravo! Bravo!
 
(clopoţind)
Rog, nu întrerupeţi pe orator, stimabile...
 
(cu tărie)
Nu mă tem de întreruperi, venerabile domnule preşedinte... (cătră adunare şi mai ales cătră
grup, cu tonul sigur.) Puteţi, d-lor, să întrerupeţi, pentru că eu am tăria opiniunilor mele...
(reintrând în tonul discursului şi îngrăşând mereu vorbele) şi... şi... finanţiară. (Aplauze 
prelungite.)... Da, suntem ultra-progresişti, da, suntem liber-schimbişti... Or... conduşi de
aceste idei, am fundat aci înoraşul nostru "Aurora Economică Română", soţietate
enciclopedică-cooperativă, independentă de cea din Bucureşti... pentru că noi suntem pentru
descentralizare. Noi... eu... nu recunosc, nu voi să recunosc epitropia bucureştenilor,
capitaliştilor, asupra noastră; căci în districtul nostru putem face şi noi ce fac dânşii în al lor...
 
(aplauze)
Bravo!
 
Soţietatea noastră are de scop să încurajeze industria română, pentru că, daţi-mi voie să vă
spui, din punctul de vedere economic, stăm rău...
 
(aplauze)
Bravo!
 
Industria română e admirabilă, e sublimă, putem zice, dar lipseşte cu desăvârşire. Soţietatea
noastrăă dar, noi, ce aclamăm? Noi aclamăm munca, travaliul, care nu se face de loc în ţara
noastră!
 
Bravo! (aplauze entuziaste.)
 
(clopoţind)
Stimabile... nu...
 
Lăsaţi, d-le preşedinte, să întrerupă... nu mă tem de întreruperi!... În Iaşi, de exemplu, -
permiteţi-mi această digresiune, este tristă, dar adevărată! - în Iaşi n-avem nici un negustor
român, nici unul!...
 
(mişcat)
A!
 
Şi cu toate aceste toţi faliţii sunt jidani! Explicaţi-vă acest fenomen, acest mister, dacă mă pot
exprima astfel!
 
Bravo! (aplauze.)
 
Ei bine! Ce zice soţietatea noastră? Ce zicem noi?... Iată ce zicem: această stare de lucruri
este intolerabilă! (aprobări în grup. Cu tărie.) Până când să n-avem şi noi faliţii noştri?...
Anglia-şi are faliţii săi, Franţa-şi are faliţii săi, până şi chiar Austria-şi are faliţii săi, în fine
oricare naţiune, oricare popor, oricare ţară îşi are faliţii săi (îngraşă vorbele.)... Numai noi să
n-avem faliţii noştri!... Cum zic: această stare de lucruri este intolerabilă, ea nu mai poate
dura!... (aplauze frenetice. Pauză. Oratorul soarbe din pahar şi aruncă iar priviri
scânteietoare în adunare. În momentul acesta mai mulţi inşi se mişcă în fund, pe unde apare
Cetăţeanul turmentat şi Ghiţă în ţivil.)


(clopoţind)
Faceţi puţintică tăcere...
 
(care, în timpul scurt al rumorii provocate de intrarea lui Pristanda şi a Cetăţeanului turmentat, şi-a consultat
hârtiuţele, cu ton predomnitor)
Fraţilor, iată ce spun statutele soţietăţii noastre la art. I-iu: "Se formează în urbea noastră o
soţietate enciclopedică-cooperativă cu numele de «Aurora Economică Română». Scopul
societăţii este ca România să fie bine şi tot românul să prospere!"
 
(care, de la intrare, a venit şovăind până la mijloc şi s-a turnat pe un scaun în faţa tribunii, se scoală şi ridică
mâna)
Şi eu! (sughite) şi eu sunt! (şovăie şi iar se toarnă pe scaun. - Râsete în fund, rumoare în
faţă.)
 
(cătră Trahanache, întorcându-se spre masa prezidenţială)
Domnule preşedinte, rog să nu fiu întrerupt...
 
Parcă ziceai, stimabile, că întreruperile...
 
Da (cu dignitate) dar...
 
În sfârşit... (clopoţind.) Nu întrerupeţi, mă rog...
 
(căutând şirul)
Ziceam dar: "... ca România să fie bine şi tot românul să prospere"...
 
(se scoală şovăind şi ridică mâna)
Şi eu sunt! (sughite rău; râsete, rumoare.)
 
A! (sculându-se peste masă.) Ce? Ce eşti d-ta, stimabile?...
 
(sughiţând)
Mă cunoaşte d. Nae... (arată spre Caţavencu.) Cioclopedică... (râsete, rumoare.)
 
(nervos)
Ce?
 
Română!... (râsete; sughite.) Aurora!... (sughite; râsete, rumoare din ce în ce mai mare.)
 
(nervos şi el, cătră adunare, clopoţind)
Faceţi tăcere, stimabile!... (cătră Cetăţeanul turmentat.) Cum?
 
(şovăind)
Cioclopedică! (sughite.) Comportativă! (sughite.) Iconomie! (sughite.) Soţietate care va să
zică... (râsete şi rumoare mare.)
 
E turmentat!...
 
E tun! (grupul se mişcă; unii se scoală.)
 
(sughiţând şi strigând)
Sunt nembru!
 
(agitând clopoţelul cu putere, cătră Ionescu şi Popescu)
Stimabile! Stimabile, (cu afabilitate) rog, daţi afară pe onorabilul!

Afară! E turmentat! Afară! (Ionescu şi Popescu îl îmbrâncesc spre uşă. Caţavencu s-a dat jos
de la tribună şi vorbeşte cu câţiva din grup.)
 
(îmbrâncit de dascăli şi opunându-se)
Nu mă-mbrânciţi... că ameţesc!

Afară!
 
Nembru!
(Toată scena aceasta a fost însoţită de râsete şi rumoare. Dascălii au dat afară pe Cetăţeanul turmentat. În
adunare, mişcare. Pristanda se apropie la tribună, în vreme ce dascălii şi grupul lor, în mijloc cu Caţavencu, se
agită şi-şi reiau locurile.)
 
(misterios lui Trahanache)
Coane Zahario, dă-i zor! Trebuie să-l lucrăm pe onorabilul, pe d. Nae Caţavencu; ordinul lui
conul Fănică... Sunt la uşă, când oi tuşi de trei ori, d-ta proclamă catindatul şi ieşi pe portiţă...
şi pe urmă-i treaba mea...
 
(încet)
Bine.
 
(încet)
Când oi tuşi de trei ori: nu mi-a sosit încă oamenii!... (trece lângă uşa din fund, pe unde intră
cu zgomot Farfuridi, Brânzovenescu şi alţi câţiva. Pristanda vorbeşte încet cu dânşii. Toţi se ascunşi după grilaj şi ascultând ce se petrece în adunare
 
(clopoţind, cătră Caţavencu, care vorbeşte încet cu grupul lui)
Poftiţi la tribună, stimabile!... (Caţavencu porneşte spre tribună.)
 
Nu mai auz nimic...
 
Pesemne n-a sosit încă Ghiţă.
 
(de la tribună)
Fraţilor!
 
(aducând din fund pe Cetăţeanul turmentat)
Te-a dat afară? Cum se poate, fraţilor, să lăsăm să gonească din adunare pe un cetăţean
onorabil, pe un alegător?
 
Pentru că d. Caţavencu...
 
(răcnind)
Stimabile! (lui Trahanache.) Domnule prezident! (Rumoare surdă în fund.)
 
Stimabile (clopoţind) aveţi puţintică răbdare. (Ghiţă tuşeşte cu putere de trei ori.) Fiindcă
orele sunt înaintate...
 
Daţi-mi voie...
 
(ridicându-se)
Fiindcă unii dintre domnii alegători au început să plece, ar fi bine, cred, mâine fiind alegerea,
ca chiar acuma să rugăm pe onorabilul orator să-şi întrerupă discursul un moment, să aibă
puţintică răbdare, pentru ca să proclamăm numele candidatului propus de comitetul nostru.
 
(cu aer foarte degajat)
Primesc cu mulţumire, d-lre preşedinte. (coboară de la tribună, cătră grupul său.). Numele
candidatului.

(din grup şi din sală)
Da! Numele candidatului!
 
(tremurând, încet)
Fănică!
 
(încet)
Taci! N-ai grijă!
 
(citind foaia între lumânări)
Stimabil! Candidatul pe care-l susţine comitetul nostru, este domnul...
 
Nae Caţ...
 
(întrerupându-l)
Ai puţintică răbdare... (citind) domnul...
 
Domnul... (Toată lumea ascultă cu mare nerăbdare şi în deplină tăcere; Zoe se strânge după
grilaj lângă Tipătescu.)
 
Domnul... Agamiţă Dandanache!
(Mişcare de satisfacţie în fund. În grupul din faţă turburare. Zoe şi Tipătescu ascultă mişcaţi.)
 
(sărind în loc şi răcnind)
Trădare! (gesticulează viu în mijlocul grupului său. În fund aplauze.)
 
(în picioare)
Daţi-mi voie! (clopoţind; după un moment de tăcere.) Cine a pronunţat cuvântul trădare?
(Toată lumea e în picioare şi în fierbere.)
 
(din mijlocul grupului, cu putere)

Afară! Afară moftologul!
 
(trăgând clopoţelul foarte violent, cătră grupul din fund)
Aveţi puţintică răbdare! (cătră Caţavencu.) Şi cine este trădător, stimabile?
 
(foarte aprins)
Acela care falsifică numele candidatului odată hotărât, acela care uită, care trădează interesele
şi onoarea familiei sale... (cu un gest colosal.) D-ta!
 
(trântind clopoţelul pe masă în culmea indignării)
Apoi, ai puţintică răbdare, stimabile! Mă scoţi din ţâţâni... Eu falsificator?... Pe mine, cetăţean
onorabil, pe mine, om venerabil, să vie într-o adunare publică, să mă facă falsificator... cine?
(rumoare mare. Tipătescu şi Zoe ascultă palpitând) Cine? (cu energie.) Un plastograf
patentat!
 
(sărind din loc)
Plastograf!

(strigând ameninţător)
Afară plastograful!

(asemenea)
Afară falsificatorul! Trădătorul! (fierbere mare.)
 
(spumând, se repede din mijlocul grupului său la tribună cu pumnii încleştaţi şi zbierând febril. Un moment
tăcere)
Fraţilor! Domnilor! Un moment, onorabili concetăţeni! Am voit să acoper o ruşine care se
petrece de atâta vreme în sânul oraşului nostru... (Zoe şi Tipătescu mişcare) am voit să cruţ
opinia publică de o lovitură scandaloasă;... astăzi însă am fost lovit aşa de crud în dignitatea
mea, încât nu mai pot tăcea. (Zoe şi Tipătescu mişcare.) Acest onorabil cetăţean, (arată pe
Trahanache) acest om venerabil, d. Zaharia Trahanache...
 
(cu pofidă)
Ei? Eu...
 
Este atât de naiv, încât crede că e plastografie un document olograf...
(Zoe şi Tipătescu mişcare de groază.)
 
Fănică!... (şovăie.)
 
(susţinând-o şi răcnind cu o supremă putere)
Ghiţă! (se repede la portiţa grilajului... Zoe se agaţă de el şi-l opreşte. Rumoare mare.)
 
(punând mâinile amândouă lângă gură ca o port-voce şi strigând asemenea spre partea de unde i-a venit chemarea)
Prezent! (cătră cei din fund.) Pe el, copii! (Grupul din fund cu Pristanda, Farfuridi,
Brânzovenescu, Cetăţeanul turmentat se reped la tribună şi pun mâna pe Caţavencu.)
 
(continuând a zbiera în mijlocul zgomotului)
O scrisorică a prefectului cără...

Pe ei, fraţilor. (Grupul din faţă dă năvală spre fund.)
 
Afară! Ho! Huideo!
(Zgomot la culme, strigăte, huiduieli, fluierături. Zaharia Trahanache a ieşit repede pe portiţa grilajului, a dat
dincolo de Zoe şi de Tipătescu, şi toţi trei ascultă ce se petrece în adunare. Pristanda, Farfuridi, Brânzovenescu
au apucat de gât pe Caţavencu şi-l târăsc afară. Grupul Ionescu şi Popescu sunt grămadă peste cei din fund.
Toate cuvintele şi mişcările acestea din urmă se fac deodată şi într-o clipă. - Cortina se lasă asupra primei
mişcări a scandalului.)
ACTUL IV
(Grădina lui Trahanache, în fund grilaj cu poartă de intrare în mijloc; se vede în fund perspectiva orăşelului pe
un fundal de dealuri. La dreapta în grădină, pe planul întâi şi al doilea, intrarea, cu trei trepte de piatră, în casele
lui Trahanache. La stânga boschete. Mobile de grădină.)


Unde e? Unde poate să fie Caţavencu?

Nu ştiu: a fugit, a murit, a intrat în pământ... (după o pauză, apropiindu-se de Zoe.) Ei? Şi
pentru ce voieşti să ştii? Pentru că să te-ngrijeşti mai mult acuma? Din contra. Eu parcă nu
mai am grije... Zoe, gândeşte-te: de două zile, oamenii noştri aleg pe Dandanache, pe care-l
aşteptăm din minut în minut, - am ordine să-i fac o primire strălucită...

Ei şi?
 
Ei!... De două zile va să zică, strivesc pe Caţavencu, şi el nu e nicăiri. Unde e? Pentru ce nu sarată?...
Are scrisoarea, pentru ce nu o publică? Pentru ce a dispărut, nu ştiu, - din ce motive
nu publică scrisoarea, nu-mi pasă, - destul că nu o publică... Şi-l crezi tu pe mişelul capabil să
nu o publice pentru altceva, decât pentru că nu poate?
 
Ce inimă! Ce judecată ai, Fănică? (cu frământare concentrată.) Dar aste două zile cum am
trăit eu?... Ce strângere continuă de inimă! Ce frică! Ce tortură!... Fiecare persoană care-mi
iese înainte, fiecare figură pe care o văz, fiecare mişcare ce se face în jurul meu, îmi
zdrobeşte toată puterea... Fănică, ai milă de mine, o zi încă de astfel de chinuri şi nu mai pot
trăi... înnebunesc... (îşi ia capul în mâini şi plânge.)
 
Nu fi copilă, Zoe... Zoe...
 
(plânsă)
Tu nu înţelegi, tu nu simţi! Peste câteva minute se sfârşeşte alegerea şi se proclamă deputat al
vostru Dandanache; sunt sigură... sigură... că în acelaşi moment, mişelul, care s-a ascuns şi ne 
pândeşte din întuneric, o să-şi împrăştie publicaţia lui infamă... ca să-şi răzbune! Ei... atunci
eu?...
 
(scoate poliţa din buzunar şi i-o arată)
Nu poate... dacă face asta, e pierdut...
 
Ce-mi pasă! După ce m-o pierde pe mine!... Fănică! N-aş voi să mă răzbuni, aş voi să mă
scapi... Prevedeam asta... Presimţeam c-o să ajungem aici, când am văzut scandalul de
alaltăieri seara la întrunire... Iată culmea nenorocirii: el nu ştie că ai plastografia lui;... el nu
ştie că dacă ar veni aici să primească schimbul acestor două hârtii, ar scăpa şi el şi m-ar scăpa
şi pe mine... Te-ai bizuit să joci cu Caţavencu şi te-ai amăgit, şi mi-ai jucat onoarea mea,
ruşinea mea, viaţa mea, şi ai pierdut, pentru că sau el joacă mai bine ca tine, sau noi avem
mai puţin noroc decât el... (se îneacă de plâns.) Ce să fac? Ce să fac?
 
Taci! Vine cineva... şterge-te la ochi!
SCENA II
ACEIAŞI -   şi AGAMIŢĂ  , venind din fund
 
(foarte politicos)
Poftim, poftim, stimabile!
 
Cine să fie?
 
Un străin?...
 
(coborând)
Dă-mi voie, Joiţico, să-ţi recomand pe d. Agamiţă Dandanache!
  şi  
Dandanche! (complimente.)
 
Candidatul nostru!... adică ce mai candidat! Alesul nostru.
 
(vorbeşte peltic şi sâsâit)
Sărut mâna... Şi domnul? Bărbatul dumneei?
 
Nu, eu sunt bărbatul dumneei, dumneei este nevasta mea, cum am avut onoarea să vă
recomand...
 
Şi d-voastră?
 
Şi eu?... Bărbatul dumneei... Eu (serios) Zaharia Trahanache, prezidentul Comitetului
permanent, Comitetului electoral şi... ai puţintică răbdare... (se caută în buzunar şi scoate o
cartă de vizită, pe care i-o dă lui Dandanache), sunt aicea toate comitetele...
 
Mersi!... Şi domnul?...
 
Domnul Fănică Tipătescu, prefectul nostru, amicul meu şi al familiei mele.
 
(lui Fănică)
Îmi pare bine, d-le prezident! (îi dă mâna. Trahanache trece lângă Zoe.)
 
Şi mie, onorabile, nu mai puţin... Sunt încântat... Dar cu ce ocazie pe la noi?

Cu ocazia aledzerii, neicusorule, cu ocazia aledzerii; stii, m-a combătut opoziţia si colo, si
dincolo, si dincolo... si rămăsesem eu... care familia mea de la patuzsopt în Cameră.,..

(cu răutate)
Nu trebuia să vă mai deranjaţi...

Ba încă ţe deranz, coniţa mea! Da' stii, nu făţea să nu faţem măcar act de prezenţă...
 
Se-nţelege! Foarte bine, foarte bine! Trebuie, trebuie.
 
Da' de deranz... destul! Închipuieste-ţi să vii pe drum cu birza ţinţi postii, hodoronc-hodoronc,
zdronca-zdronca... Stii, m-a zdrunţinat!... Si clopoţeii... (gest) îmi ţiuie urechile... stii asa sunt
de ameţit si de obosit... nu-ţi faţi o idee, coniţa mea, (cătră Trahanache) nu-ţi faţi o idee, d-le
prefect, neicusorule, (cătră Tipătescu) nu-ţi faţi o idee, d-le prezident puicusorule...
 
Fireşte...
 
Mai e vorbă...

Adineaori am sosit, era să trag la otel... dar birzarul... el stia de ţe viu, mi-a arătat pe d.
prefect. (arată pe Trahanache.)

(încet cătră Tipătescu, care râde)
Şi încă mai râzi, Fănică.

Da, mă duceam pe la alegere să văz cum mergem... Nu-i vorba de mers, mergem strună... dar
ştii, de obicei, ca un cap ce sunt al partidului, trebuie să fiu acolo...
 
(strângându-i mâna)
Bine că te-am găsit, neicusorule, mersi. (vorbesc amândoi deoparte.)
 
(cătră Fănică încet)
Iată, Fănică, pentru cine mi-am pierdut eu liniştea... Şi spune drept dacă nu era mai bun
Caţavencu!
 
(scurt)
E simplu, dar îl prefer, cel puţin e onest, nu e un mişel!
 
(lui Dandanache)
Stimabile, eu te las aci cu amicul Fănică şi cu Joiţica... Eu trebuie să mă duc la alegere: peste
o jumătate de ceas se deschide urna; trebuie să fiu acolo... D-ta n-ai nici o grijă, mergem la
sigur, la noi opoziţie nu încape... suntem tari, stimabile... tari... Nu o să ai majoritate,
stimabile...
 
Cum se poate? Să nu te pomeneşti cu vrun balotaz? 'Ai?... a mai păţit-o si alţii...
 
Adică, ai puţintică răbdare, balotaj la noi?... zic: nu majoritate, unanimitate o să ai, stimabile.
A, asa? (cu siguranţă.) Se-nţeledze... Niţi nu se putea altfel...

Salutare, stimabile, salutare... La revedere Fănică... La revedere, Joiţico. (iese.)


Cum îţi spui, să nu m-aleg, puicusorule, nu merdzea... Eu, familia mea, de la patuzsopt...
luptă, luptă si dă-i, si dă-i si luptă... si eu mă-nţeledzi tocmai acuma să remâi pe dinafară...
fără coledzi!... Şi cât p-aţi, neicusorule, să nu m-aleg...

Să nu te-alegi d-ta, cu meritele d-tale! Era peste putinţă...
 
Peste putinţă...
 
Ei, uite asa, cu meritele mele, coniţă, vezi! Era cât p-aţi, dar stii, cât p-aţi... Întreabă-mă,
neicusorule, să-ţi spui: nu vrea comitetul ţentral si paţe; ziţea că nu sunt marcant. Auzi, eu să
nu fiu marcant... Am avut noroc, mare noroc am avut. Să vedeţi. Într-o seară... ţinevas - nu
spui ţine... persoană însemnată... da' becher - vine si zoacă la mine cărţi... si când pleacă îsi
uită pardesiul la mine... A doua zi, voi să-l îmbrac... gândeam că-i al meu... văz că nu-i al
meu; îl caut prin buzunare si dau... peste ţe te gândesti?
 
Peste?
 
(râzând)
Peste o scrisorică.

O scrisorică.
 
De amor...
(mişcaţi)
O scrisorică de amor?
 
O scrisorică de amor cătră becherul meu, de la nevasta unui prietin, - nu spui ţine... persoană
însemnată.
 
Ei şi?
 
Ei?
 
Ei, ţe să-ţi mai spui, puicusorule? Adu o birze, mă, băiete, degrabă... Mă sui în birze si mă
duc la persoana, la becherul, - nu spui ţine - e persoană însemnată -: Găseste-mi, mă-nţeledzi,
un coledzi, ori dau scrisoarea la "Răsboiul"... De colea până colea... gâri-mâr... a trebuit,
coniţa mea, să ţedeze, si tranc! Depesa aiţi, neicusorule...
 
(agitată treptat în măsura povestirii lui Dandanache)
A! Domnule Dandanache, ai făcut rău... fapta d-tale este... să-mi dai voie să-ţi spui...
 
(încet) (ea urcă.)
 
Asa ei, puicusorule, c-am întors-o cu politică. Aud? Ţe era de făcut? Aminteri dacă nu-mi
dedea în gând asta, nu m-aledzeam... si nu merdzea de loc, neicusorule; fă-ţi idee! Familia
mea de la patuzsopt (coborând cătră public) si eu, în toate Camerele, cu toate partidele, ca
rumânul imparţial... si să remâi fără coledzi!
 
Vezi bine! (muşcându-şi buzele.) Dar nu ne-ai spus sfârşitul istoriei... scrisoarea.
 
Da, scrisoarea...
 
Care scrisoare?
 
Scrisoarea becherului...
 
Care becher?
 
(nervoasă)
Persoana însemnată... scrisoarea... de amor... arma d-tale politică, cu care te-ai ales...
 
Scrisoarea pe care voiai s-o publici în "Răsboiul", dacă nu...
 
(aducându-şi în sfârşit aminte)
A da! Scrisoarea... da... am priţeput...
 
Ei! Scrisoarea?
 
Ce s-a făcut?
 
O am pusă acasă la păstrare... dar stii, la loc sigur...
 
Nu i-ai înapoiat-o persoanei?
 
(cu mirare)
Cum s-o înapoiez?
 
Iată te-alegi, el şi-a ţinut cuvântul...
 
Trebuie să i-o dai înapoi...
 
Cum se poate, coniţa mea, s-o dau înapoi? S-ar putea să fac asa prostie? Mai trebuie saldată...
La un caz iar... pac! La "Răsboiul". (coboară.)
 
(cu dezgust)
A! (trecând pe lângă Fănică, încet şi cu tonul lui de mai sus.) E simplu, dar e un om onest!
(tare, cătră Dandanache.) D-le Dandanache, am să vă fac o rugăciune: o să rămâneţi la masă
la noi... mă rog să nu povestiţi istoria cu scrisoarea becherului d-voastră...
 
Ştiţi asupra alegătorilor, ar face poate rău efect...
 
Nu spui, neicusorule; dar dacă oi uita - aminteri, am memorie bună... dar stii, cum sunt ameţit
de drum, poate să uit si să-nţep - să-mi faţeţi semn. Eu la masă o să stau ori lângă d-ta, ori
lângă consoarta d-tale...
 
Care consoarta mea?
 
Doamna.
 
(aparte)
A! Idiot!
 
(impacientat)
Pardon, d-le Dandanache, doamna e soţia d-lui prezident al Comitetului, domnul care v-a
adus aici, (subliniază silabic) domnul Zaharia Trahanache, doamna Zoe Zaharia
Trahanache... Eu sunt Ştefan Tipătescu, prefectul judeţului... cu doamna sunt numai prieten...
 
(care a ascultat cu multă atenţie)
Asa e, bini ziţi puicusorule... bată-vă sănătatea să vă bată... pardon... stii eu... de pe drum
(serios) fă-ţi idee d-ta: ţinţi postii, hodoronc-hodoronc, zdronca-zdronca, si clopoţeii... îmi
ţiuie grozav...
 
(aparte)
Trebuie să-l duc de aici să se liniştească puţin... e ameţit rău de tot.
 
D-le Dandanache, nu voiţi să vă odihniţi, să vă liniştiţi puţin...
 
Ba da, neicusorule... dar unde?
 
Poftiţi cu mine, d-le Dandanache.
 
(dându-i braţul şi ieşin cu ea la dreapta pe scară)
Stii, coniţa mea, sunt asa de ameţit... stii, trăsura... si clopoţeii... stii, îmi ţiuie grozav... grozav
îmi ţiuie... (ies.)


(singur)
Şi-l aleg pe d. Agamiţă Dandanache! Iaca pentru cine sacrific de atâta vreme liniştea mea şi a
femei pe care o iubesc... Unde eşti, Caţavencule, să te vezi răzbunat! Unde eşti, să-ţi cer
iertare că ţi-am preferit pe onestul d. Agamiţă, pe admirabilul, pe sublimul, pe neicusorull, pe
puicusorul Dandanache... Ce lume! Ce lume! Ce lume!...


(coborând precipitat treptele)
Ai auzit, Fănică? Ai auzit? Onestul tău d. Agamiţă, care reuşeşte, care triumfează, păstrează
scrisoarea... Ce trebuie să facă onestul Caţavencu, care n-a reuşit, care-şi muşcă acuma
mâinile, îşi mestecă turbarea şi mă ocheşte din cine ştie ce ascunzătoare? (agitată.) A! Mi-e
groază să mă gândesc. Ce face Caţavencu? Unde e ascuns şarpele? De unde o să-şi arunce
veninul asupra mea?
 
Zoe! Zoe! Fii bărbată...
 
(înecată)
Nu mai pot, nu mai pot. Vorbele lui Dandanache mi-au luat toată puterea, mi-au frânt inima...
A! Înnebunesc de frică. (îşi ascunde obrazul.)
 
(venind repede din stânga)
Coană Joiţico! Coană Joiţico!...
 
Ghiţă!
 
(tresărind)
Ghiţă... Ce e? Spune!
 
(oprindu-se)
Coană Joiţico, voiam să...
 
(fierbând)
Spune, nu mă chinui! Ce e? A publicat-o? Dă-mi-o s-o văz! (foarte agitată) Dă-mi-o, s-o văz!
 
Zoe! Eşti nebună!
 
(aparte)
Curat nebună!
 
Da, sunt nebună! Şi ţie trebuie să-ţi mulţumesc de asta.
 
(căutând s-o calmeze)
Nu, coană Joiţico, nu e nimica, nu e nimica publicat... "Răcnetul" nici n-a apărut astăzi...
După ce a fugit Caţavencu, dăscălimea s-a apucat la ceartă, s-au bătut, l-au bătut pe popa
Pripici, şi nici vorbă să mai scoaţă gazeta... S-a spart partidul independent... s-a spart! (încet
Zoii, trecând spre Tipătescu.) Am să vă spun ceva secret, acu numaidecât!
 
Nu spuneam eu! Dar Caţavencu?
 
Nu l-am găsit, coane Fănică, parcă a intrat în pământ. (bătându-se repede pe frunte ca şi cum
şi-ar aduce aminte de ceva.) A! Ce-am uitat! Să mă iertaţi, sărut mâna, coane Fănică...
Ministrul... nu, miniştrii, toţi şapte, vă cheamă la telegraf numaidecât... de-aia vă căutam aşa
de zor...
 
La telegraf? Ce mai vor de la mine?
 
Nu ştiu, dar bate telegraful de un ceas, coane Fănică, trebuie să mergeţi.
 
A, blestemată politică... Zoe! Zoe, curaj, mă duc...
 
Du-te.
 
Mi-ntorc îndată. (îi sărută mâna.) Zoe, fii cuminte! Nu suntem pierduţi; n-ai grijă; la
revedere! (pleacă prin fund.)
 
La revedere!... A!... cum pot să iubesc pe omul ăsta! (cade pe gânduri. Pristanda urmăreşte
pe Tipătescu până la ieşire şi se uită după el până se depărtează.)


(după ce s-a asigurat că Tipătescu s-a depărtat, coboară degrab')
Coană Joiţico!
 
(tresărind)
Ai! Ghiţă! Iar m-ai speriat... Ce e? Ce vrei? Du-te! Lasă-mă-n pace!
 
Sărut mâna, coană Joiţico, nu vă supăraţi. (foarte cu binişorul.) Este cineva,... cineva, pe
care-l ştiţi d-voastră bine,... aşteaptă aici... ar voi să vă vorbească... dar numai d-voastră... Deaia
eu l-am trimis pe conul Fănică la telegraf, pentru ca să rămâneţi d-voastră singură... Am
minţit... nu-i adevărat că-l cheamă miniştrii. Ştiu că o să mă ocărască, o să mă bată că l-am
trimis la cai verzi pe păreţi, dar lasă să mă ocărască... să mă bată... Nu e mai-marele meu? Nu
e stăpânul meu, de la care mănânc pâne eu şi unsprece suflete? L-am minţit, dar pentru bine
d-voastră, coană Joiţico... Îl primiţi?... Da?
 
(care a stat pe gânduri şi n-a ascultat tirada lui Pristanda)
Pe cine să primesc?
 
Pe cine - pe cine?... Pe d. Nae Caţavencu...
 
(sărind din loc)
Pe Caţavencu? E aici? Unde e, Ghiţă? Să vie acu, numaidecât: mergi, adu-l iute. (e în culmea
nerăbdării.)
 
Ascult! (merge în fund la stânga şi aduce pe Caţavencu.) Poftim stimabile, poftim. (îl
introduce şi iese repede.)

 
(repezindu-se la el)
D-le Caţavencu, ai voit să mă pierzi pe mine şi te-ai pierdut şi pe d-ta. La ce-ai fugit, pentru
Dumnezeu! La ce-ai dispărut? Fănică are în mână o poliţă, ale cărei giruri le-ai plastografiat,
ca să ridici cinci mii de lei de la societate... Ştii?
 
Ştiu, madam, că o are, (dezolat) ştiu, dar ce e de făcut?
 
Om nebun! Ţi-ai pierdut minţile? Mai întrebi ce e de făcut! Nu ştii? Să-ţi dau poliţa: scapă-
mă, să te scap! Să schimbăm: dă-mi scrisoarea...
 
(dezolat)
Madam! Madam! Peste putinţă...
 
Ce?
 
Scrisoarea d-voastră...
 
Ei?
 
N-o mai am!...
 
Nu se poate!...
 
N-o mai am!...
 
Minţi!
 
Nu minţ; n-o mai am!...
 
Nenorocitule! Ce ai făcut-o?
 
Am pierdut-o!
 
(dând un ţipăt şi uitându-se pierdută în toate părţile)
A! De ce nu pot să te omor!
 
Omoară-mă, madam, omoară-mă, dar nu e vina mea!
 
Cum ai pierdut-o? Când ai pierdut-o? Unde ai pierdut-o?
 
În scandalul, în bătaia de alaltăieri seara, de la întrunire, cine nu ştiu... mi-a smuls pălăria din
cap... scrisoarea o aveam în căptuşeala pălăriei...
 
Care va să zică, adevărat ai pierdut-o?
 
Da!
 
Mi-ai pierdut scrisoarea... şi nu ştii, nu bănuieşti pe unde poate rătăci scrisoarea mea?
 
Nu.
 
Nu?
 
Nu...
 
(desperată)
A! Eşti un om pierdut!... Pierdut!... Eu poate să mai scap... căci poate să mai scap! Dar d-ta...
(cu putere) d-ta eşti pierdut!... Când te-a arestat Fănică, te-am scăpat eu... acuma te arestez eu
şi n-ai să scapi decât atunci când mi-oi găsi scrisoarea... pentru că poate să mai ai noroc s-o
găsesc... Roagă-te la Dumnezeu s-o găsesc... A! S-a întorsc jocul, d-le Caţavencu... începe să
te părăsească norocul şi să mai treacă şi-n partea noastră... A! Eşti pierdut!, Da, pierdut!...
(strigând în fund.) Ghiţă! Ghiţă!
 
Doamnă, pentru Dumnezeu! (se uită-n toate părţile.)
 
Ghiţă! (cătră Caţavencu.) Nu te uita pe unde să scapi... Nu mai e scăpare: plastografii
dovediţi nu mai au scăpare... s-a mântuit... Ghiţă! Ghiţă! (merge strigând în fund şi sentâlneşte
piept în piept cu Cetăţeanul turmentat.)


ACEIAŞI -   TURMENTAT cu pălăria albă a lui Caţavencu
 
(intrând şi coborând foarte bine dispus)
Nu e Ghiţă, eu sunt...
 
Ce cauţi?
 
(aparte)
Pălăria mea!
 
Pe d-voastră, coană Joiţico!
 
Ce vrei cu mine?
 
Ei! Uite şi d. Nae. Salutare onorabile!
 
(nervoasă)
Ce vrei? Spune ce vrei?
 
Ce vreu eu, bine vreu. Eu am o vorbă: o mie de ani pace! (gest de impacienţă din partea
femeii.) Eu, coană Joiţico, am găsit o scrisoare.
 
Pe care ai lăsat-o să ţi-o fure onorabilul d. Caţavencu...
 
(zdrobit)
Doamnă!
 
Las-o aiai;... am mai găsit una!...
 
Ei, ce-mi pasă!
 
Nu vă supăraţi, coană Joiţico, să vedeţi... nu v-am spus tot. Eu până să nu intru în politică,
cum am zice, care va să zică până să nu deviu negustor şi apropritar, am fost împărţitor... la
poştie... mă cunoaşte conul Zaharia!
 
Ei! Ieşi odată şi lasă-mă... Ghiţă!
 
Şi d-atunci, care va să zică, eu dau scrisoarea după andresă. Dacă nu găsesc andrisantul, scriu
pe ea cu plaivaz: "adrisantul necunoscut", ori "nu se află", ori "mort", care va să zică fiecare
după cum devine... (Zoe se plimbă impacientată în fund) dar dacă găsesc andrisantul, i-o dau
andrisantului... Bunioară acuma... Eu am găsit alaltăieri, în învălmăşeala de la primărie, o
pălărie...
 
(coborând)
O pălărie?
 
(aparte)
Mizerabilul...
 
O pălărie, da, asta... şi astăzi tot îndesând-o pe capul meu s-o potrivesc - că mi-era strâmtă -
am vrut să-i scot căptuşeala s-o mai lărgesc... când colo în căptuşeală peste ce dau?
 
O scrisoare!
 
O scrisoare
 
O scrisoare, da, domnule Nae... Nu mai mergem pe la o ţuică?...
 
(foarte emoţionată)
S-o vedem!
 
E de la conul Fănică: andrisantul sunteţi d-voastră.
 
Dă-mi-o, dă-mi-o degrabă!
 
Sunt în adevăr pierdut!
 
Degrabă, dacă o ai.
 
O am, n-am pierdut-o... nu m-am mai întâlnit (sughite şi arată pe Caţavencu) cu onorabilul!
(scoate scrisoarea din căptuşeala pălăriei şi i-o dă Zoii.)
 
(aparte)
A! Mizerabilul!
 
(care a smucit scrisoarea)
A!
 
(încet către Cetăţeanul turmentat, care a trecut lângă el)
Nenorocitule! Ţi-ai aruncat norocul în gârlă: te făceam om!
 
Nu puteam... andrisantul cu domiciliul cunoscut. (arată pe Zoe.)
 
(care s-a remis de prima emoţie)
Domnule, domnule, eşti un om onest, eşti un om admirabil, fără pereche. Cum te cheamă, mă
rog? Spune-mi... recunoştinţa mea...
 
Ce trebuie să mai spui cum mă cheamă? Mă cunoaşte conul Zaharia de la 11 fevruarie! Iacă
un cetăţean şi eu...
 
Cum să-ţi mulţumesc! Ce ceri de la mine?
 
Să-mi spui d-ta, pentru cine votez. Iaca mai e un sfert de ceas şi se închide alegerea... Eu...
pentru cine votez?...
 
(cu amărăciune)
Pentru d. Agamiţă Dandanache..
 
(întorcându-se spre el cu o privire de dispreţ şi ameninţare)
Domnule Caţavencu! Tot mai poţi vorbi? Şi încă ironic. A! Eşti tare, drept să-ţi spui...
 
Coană Joiţico, adevărat?
 
Da, adevărat, pentru d. Agamiţă Dandanache: da, adevărat; poate că e singurul adevăr pe care
d. Caţavencu l-a spus în viaţa d-sale...
 
Atunci mă duc să votez... (vrea să plece) dar cum îi zice?
 
D-le Caţavencu, fii bun, scrie-i, mă rog, votul acestui onest cetăţean. (Caţavencu stă pe loc.)
Te rog... (îi arată scrisoarea. Caţavencu trece la masă, scrie un buletin şi i-l dă Cetăţeanului
turmentat.) Îmi dai voie? (ia buletinul.) "Agamiţă Dandanache"... Bravo, d-le Caţavencu, eşti
un om de bună-credinţă...
 
(luând buletinul)
Mă duc, nu mai e vreme.
 
(conducându-l)
Te rog, să crezi, domnule, că oricând recunoştinţa mea...

(foarte grăbit)
Nu mai e vreme... se-nchide alegerea. (iese ducând sus biletul.)
(Zoe l-a condus cu multă amabilitate până la ieşire; se-ntoarce, se opreşte în fund, îşi
deschide corsajul, pune scrisoarea în sân, se încheie la loc şi coboară încet şi ţintă spre
Caţavencu. La fiece pas al Zoii, Caţavencu se-ndoaie de încheieturi; când ea s-a apropiat
bine, se opreşte ţapăn înaintea lui; el cade în genunchi.)
 
Iartă-mă, iartă-mă...
 
(râzând)
Scoală-te, eşti bărbat, nu ţi-e ruşine! (cu ton aspru.) Scoală-te!
 
(sculându-se ruşinat)
Iartă-mă...
 
(cu dignitate)
Eşti un om rău... mi-ai dovedit-o... Eu sunt o femei bună... am să ţi-o dovedesc. Acuma sunt
fericită... Puţin îmi pasă dacă ai vrut să-mi faci rău şi n-ai putut. Nu ţi-a ajutat Dumnezeu,
pentru că eşti rău; şi pentru eu voi să-mi ajute totdeauna, am să fiu tot bună ca şi până acuma.
 
(umilit)
Madam!
 
Nu tremura! Pe parola mea de onoare, eşti scăpat...
 
Sărut mâinile... devotamentul meu...
 
Cu o condiţie: după alegere, o să fie manifestaţie publică,... d-ta ai s-o conduci.
 
(repede şi supus)
O conduc...
 
D-ta o să prezidezi banchetul popular din grădina Primăriei...
 
(asemenea)
Prezidez...
 
O să chefuieşti cu poporul...
 
(acelaşi joc)
Chefuiesc...
 
Şi o să vii aici cu toţii, să saluţi, în numele alegătorilor, pe deputatul ales şi pe prefect...
 
Da.
 
Ne-am înţeles?
 
Da.
 
Du-te şi ia loc în capul mesii; fii zelos, asta nu-i cea din urmă Cameră!
 
Madam, madam Trahanache, eşti un înger...
 
Mulţumesc, eşti prea galant, dar du-te degrabă...
 
Mă duc, mă duc, şi să vedeţi dacă nu v-o plăcea... Sărut mânile... sărut mânile!... (iese repede
zăpăcit prin fund.)

 
(singură)
E adevărat, ori visez? (şade pe un scaun, scoate scrisoarea, o citeşte, o sărută.) Fănică! (se
scoală râzând, o mai citeşte, o mai sărută de mai multe ori şi iar şade.) Fănică! (plâns
nervos... după o pauză, se scoală zâmbind, se şterge la ochi şi răsuflă tare.) A!... mi-a
trecut... Fănică! (suie repede scările la dreapta şi dispare.)

 
(singur)
(intră repede din fund) A înnebunit Ghiţă? Mă trimite la telegraf pentru nimica... Îmi face
farse? Ce însemnează... Şi Zoe... unde e Zoe? (se uită-n toate părţile şi iese repede în
dreapta.)

şi vin din dreapta din grădină, planul al treilea
 
A! Aici la noi, stimabile, a fost luptă crâncenă, orice s-ar zice... s-au petrecut comedii mari.
 
Taţi, frate.
 
Infamii! Închipuieşte-ţi d-ta, un caraghios, un mişel, ca să enfluanseze pe Tipătescu... pe
Fănică de!... pe prefect. (Dandanache dă multă atenţie, dar pare că nu pricepe.)
 
A, da! Asa! Că nu eşti d-ta prefectul.
(Se aude din depărtare entrata unui marş.)
 
Or să-l învrăjbească cu mine şi cu familia mea... s-apucă şi face o scrisorică de amor ca din
partea lui Fănică, prefectul... cătră Zoiţica, nevastă-mea, şi-i imitează slova băiatului,... ştii, să
juri, nu altceva... Închipuieşte-ţi plastografie!
 
Nu mă nebuni, neicusorule! La mine a fost cazul adevărat!...
(Marşul se apropie, se aud şi urale.)
 
Cum, cazul adevărat?
 
Scrisoarea era a persoanei... da... becher.
 
Cum becher?
 
Adică necăsătorit...
 
Cine?
 
Nu spui ţine, - persoană însemnată... Când i-am pus piţorul în prag, - ori coledzi, ori
"Războiul" mă-nţeledzi, - tranc! Depesa aiţi...
 
Nu-nţeleg. (aparte.) E ameţit de drum... căruţa... şi clopoţeii.
 
(aparte)
E slab de tot prefectul, îi spui de două ori o istorie si tot nu priţepe...
(În toată scena aceasta şi în cea următoare, până la intrarea mulţimii, se aude marşul şi uralele treptat, din ce în
ce mai aproape şi mai distinct.)
 
 
(coborând întâi treptele, urmată de Tipătescu, veseli şi fără să vază pe cei din scenă)
Şi astfel, cum ai văzut (văzând pe Trahanache şi Dandanache, schimbă tonul), d-le prefect,
furtuna rea trece curând... (coborând.) D-le Dandanache, într-un moment, masa e gata...
 
Tocmai îi spuneam d-lui prefect, si dumnealui îmi spunea...
 
D-lui prefect?
 
Da, d-lui prefect! (arată pe Trahanache, care vorbeşte lao parte cu Zoe.)
 
(încet)
Îţi place, nene, alesul d-voastră?
 
(încet)
Deştept... dar mi se pare că e cam şiret.
 
(lui Tipătescu)
Îmi spunea istoriile de aiţi de la aledzeri, cu scrisoarea, cu plastografia (mişcarea Zoii) si eu îi
spuneam de cazul meu,... că la mine a fost chiar adevărat... cu becherul...
 
(repezindu-se lângă el, încet)
D-le Dandanache, mi-ai promis să nu mai pomeneşti de istoria asta...
 
Eu am promis? (repede) Când am promis? Cui am promis? Ţe am promis? (aducându-şi
deodată aminte.) A! Da! Nu mai... nu mai...
(Uralele s-au apropiat cu desăvârşire. Lumea toată intră cu muzica.)


(Brânzovenescu şi Farfuridi cu alţi alegători mai spălaţi, în costume de pretenţie privincială, intră, venind din
casă, coborând pe treptele din dreapta; salutări de toată părţile. Prin fund, Caţavencu, Ghiţă poliţaiul, îmbrăcat
ţivil, Cetăţeanul turmentat, Ionescu şi Popescu intră, conducând manifestaţia publică. Cei ce vin prin fund sunt
toţi ameţiţi, şi mai ales Caţavencu şi Cetăţeanul turmentat, care înghite şi sughite mereu. După ei vin o mulţime
de cetăţeni cu ramuri verzi şi steaguri, asemenea foarte chefuiţi. Toată lumea cu borcane de băutură în mâini. -
Din casă, în urma lui Farfuridi, Brânzovenescu şi a celorlalţi alegători vin feciorii cu sticle de şampanie. - Ghiţă
Pristanda, îndată ce soseşte în scenă, face semn muzicei să tacă. Muzica tace. Se împart pahare de şampanie
fruntaşilor. -Tipătescu, Zoe, Trahanache, Dandanache sunt în stânga.)
 
(luând un pahar de şampanie)
În sănătatea domnului Agamiţă Dandanache, alesul nostru! Să trăiască! (Urale şi muzică.
Pristanda ţine cu mâna tactul uralelor. Toţi ciocnesc şi beau.)
 
(îndemnat de Zoe şi Tipătescu, trece în mijloc cu paharul în mână)
În sănătatea alegătorilor... cari au probat patriotism si mi-au acordat... (nu nemereşte) asta...
cum să zic de!... Zi-i pe nume de!... A! Sufradzele lor; eu, care familia mea de la patuzsopt în
Cameră, si eu ca rumânul imparţial, care va să zică... cum am ziţe... în sfârşit să trăiască!
(Urale şi ciocniri.)
 
(cătră Caţavencu, care a coborât spre el şi Tipătescu)
Şi aşa zi, ai? D-ai noştri, stimabile? Bravos! Mă bucur.
 
Venerabile neică Zahario! În Împrejurări ca acestea (mişcat) micile pasiuni trebuie să dispară.
 
Ei, aici mi-ai plăcut! Bravos! Să trăieşti!
 
În sănătatea venerabilului şi imparţialului nostru prezident, Trahanache! (Urale şi ciocniri.)
(Zoe vede pe Cetăţeanul turmentat în grămadă, ia un pahar şi merge de i-l oferă.)
 
În sănătatea coanii Joiţichii! Că e (sughite) damă bună! (ciocneşte cu ea: ea-i strânge mâna
din toată inima. Urale, ciocniri.)
 
(lui Tipătescu încet)
Să mă ierţi şi să mă iubeşti! (expansiv) Pentru că toţi ne iubim ţara, toţi suntem români!... Mai
mult, sau mai puţin oneşti! (Tipătescu râde.) În sănătatea iubitului nostru prefect! Să trăiască
pentru fericirea judeţului nostru! (Urale, ciocniri.)
 
(luând un pahar şi trecând în mijloc foarte vesel)
Ei, aveţi puţintică răbdare!... Nu cunosc prefect eu! Eu n-am prefect! Eu am prietin! În
sănătatea lui Fănică! Să trăiască pentru fericirea prietinilor lui! (sărută pe Fănică, apoi pe
Zoe. Fănică sărută mâna Zoii.)
(Urale, Dandanache între alegători, cu Farfuridi şi Brânzovenescu, le povesteşte încet, făcând gestul cu
clopoţeii; la dreapta, în fund, Pristanda, Cetăţeanul turmentat, muzica şi lume. În stânga Zoe, Tipătescu,
Trahanache cu alţi alegători. În mijloc Caţavencu.)
 
(foarte ameţit, împleticindu-se-n limbă, dar tot îngrăşându-şi silabele)
Fraţilor! (toţi se-ntorc şi-l ascultă.) După lupte seculare, care au durat aproape treizeci de ani,
iată visul nostru realizat! Ce eram acuma câtva timp înainte de Crimeea? Am luptat şi am
progresat: ieri obscuritate, azi lumină! Ieri bigotismul, azi liber-pansismul! Ieri întristarea, azi
veselia!... Iată avantajele progresului! Iată binefacerile unui sistem constituţional!
 
Curat constituţional! Muzica! Muzica!
(Muzica atacă marşul cu mult brio. Urale tunătoare. Grupurile se mişcă. Toată lumea se sărută, gravitând în jurul
lui Caţavencu şi lui Dandanache, care se strâng în braţe, în mijloc. Dandanache face gestul cu clopoţeii. Zoe şi
Tipătescu contemplă de la o parte mişcarea. Cortina cade repede asupra tabloului.)
