TEATRU
de
VASILE ALECSANDRI
Arvinte şi Pepelea

Scena se petrece într-un sat din Moldova, în anul 1864.
Actul I
Teatrul reprezintă o cameră de ţară cu o uşă în fund, altă uşă în dreapta;
lângă dânsa, un cui mare în părete; în stânga, fereastă; în fund, un pat
acoperit cu scoarţă; alăturea cu patul, un paravan prost; în mijloc, o
masă de lemn cu două scaune.

 (întră prin fund): Măndică! Măndică!... Unde eşti?... Unde teai ascuns? (Merge spre uşa din dreapta, voind s-o deschidă.) Măndică!...

 Cine-i acolo?
 EU... Pepelea... Ursitul tău, Măndică!
Eu, Pepelea din poveste,
Eu, românul drăgălaş,
Cum n-a fost şi nici nu este
Altu-n sate şi-n oraş!
Eu, nepotul lui Pâcală,
Care-n orice timp şi loc
Râd de proşti, râd de Tândală
Şi de dracul îmi bat joc.
Multe fete după mine
Zac pe coaste şi oftez;
Dar eu numai pentru tine
Inimioara mi-o păstrez.
TU eşti, Pepeleo?... Ce caţi?
Am venit să-ţi spun că-mi eşti drăguţă ca ochii din cap.
Aşa să trăieşti?
Să n-am parte de moşu-tău, giupânu Arvinte, de-ţi spun
gugoşi... Da deschide uşa, Măndico, să ne vedem la faţă.
 Nu pot, că m-o închis moşu-meu cu cheia...
Cică să nu mă fure zmeii.
Mânca-l-ar zmeoaicele, ghiuj afurisit!... Şi ce faci tu acolo
singurică?
 Cos!
 Rochiţa ta de nuntă?
 Ba nu, antereu lui moş Arvinte...
 Iar îl cârpeşti?... De când te ştiu, alta nu faci... Mai dăunăzi iai scos mânicile ca să-i pui spete.
 Acum i-am scos spetele ca să-i fac poale.
Ha, ha, ha!... O s-agiungă vestit în ţară antereu lui Arvinte,
mânca-l-ar guzganii!
 Pe cine?... pe antereu?
 Ba! pe moşu-tău, că mare zgârcit îi! Îi în stare să taie un fir de
mălai în opt... MĂNDICA (râde).
 Măndică!... Ştii una?
Ce?
Te-am cerut ieri dimineaţă la dânsu.
 Elei! şi ce ţi-o răspuns?
 M-o trimes dracului pomană.
 Da pentru ce?
 Cică nu-s de neam mare.
 Auzi!
 De-aceea am hotărât să-i gioc una şi bună...
 Ce?
 Ce m-a sfătui dracu.
(Se aude afară tuşind şi strănutând.)
Iaca vine strigoiu.
Fugi iute, să nu te găsască aici!
 M-am dus... Să ne videm cu bine, Măndica! Pe unde să ies ca
să nu mă-ntâlnesc cu el? Ha! pe fereastă... dos la faţă. (Sare pe fereastă,
în timp ce Arvinte întră prin fund.)


U! hu, hu, hu! geru-i! (Îşi suflă în pumni.) Bine zice românu, că iarna n-o
mănâncă lupu... Am fost să cumpăr un car de lemne; dar mi-o cerut cât
dracu pe tată-său şi n-am luat nici o dispicătură, ca să-i viu de hac celui
cu lemnu... (Strănută.) Na! că iar m-o prins guturariu. U! hu, hu, hu!...
De mi-ar găti Măndica antereu, să pun ceva cald pe mine, că, zău, am
îngheţat... Hei! blagoslovită să fie vorba ţiganului: „Mai bine două veri
decât o iarnă‖.
Banul se câştigă greu,
Dar uşor se cheltuieşte.
Cine-i prost şi derbedeu
Lesne-n lume mofluzeşte;
Însă eu am bani şi minte,
Căci mă chem jupân Arvinte.
(Strănută.)
Într-un ceas bun!
Iarna vine, timpu-i rece,
Eu o las frumos de trece
Şi nu mă-ncălzesc la foc...
Mă-ncălzesc sărind în loc...
Astfel, eu jupân Arvinte
Sunt cu trupul tot ferbinte.
(Strănută.) Ha!... ian aşa... şi la anu cu bine!... (Îşi suflă
nasul.) Măndică!... (Se apropie de uşa din dreapta.) Măndică!... Nu
răspunde, drăcoaica... Se vede că-i mânioasă c-am închis-o, în odaie...
Apoi dă!... cu fetele... vorba ceea... paza bună fereşte primejdia ră...
Dumneei, giupâneasa Măndica, era în plecare să se deie în dragoste cu
puşchiu cel de Pepelea... un târâie-brâu, care-şi bate gioc de toată
lumea!... Atunci s-agiungă... (Se depărtează de uşă.) L-am întâlnit mai
dăunăzi şi i-am zis să-mi vândă casa asta, în care şăd acu de doi ani... îi
casa lui, hoţu! Cum aş face să i-o ieu pe nimica?... Să-l port cu vorbe, că loi însura cu Măndica, pană ce-oi mântui târgu... ş-apoi, de spate şi pe uşafară. Ha!... iată-l... cică, când vorbeşti de lup, lupu cât cole!...

Bună dimineaţa, giupâne Arvinte!
 Ha! ha!... ai vinit, berbantule, ca să sfârşim tocmala pentru
casă?
Aşa, giupâne!
 Fie!... cu toate că n-am nevoie mare de bordeiu tău... însă
fiindc-am fost bun prietin cu tată-tău...
 De-aceea ai vre să-mi iei casa pe nimic?...
 Las' nu mai lehăi, după cum ţi-i obiceiu!... Cât cei pe
hardughia asta?
 Cât dai d-ta?
 Cât să-ţi dau? Casa-i dărăpănată... are trebuinţă de
meremet... streşina-i putredă...
 Vra să zică, nu-ţi place?
 Să ne-nţălegem, fătul meu... Eu primesc să fac o jertfă,
cheltuind cu meremetu; însă banii ce-oi cheltui să fie socotiţi drept preţu
casei... Te primeşti aşa?
Bună tocmală!... Dar ceva adalmaş?
 O baniţă de nuci uscate... hai, treacă de la mine; unde-o mers
mia, meargă şi suta...
Bunătatea d-tale!... însă un lucru strică...
Care?
 Nu-mi plac nucile!...
 Nu fi prost, măi!... O baniţă de nuci vechi, de şase ani... Nu
scăpa chilipiriu din mână.
Ba nu aşa, giupâne!... Almintire... Dă-mi pe Măndica
adalmaş!... Vrei?
 (în parte): Auzi hâtru!... Să-i dau bunătate de fată, nouănouţă, pe-o hardughie veche...
Ce zici, giupâne? Ne lovim cu târgu?
 Ţi-i dragă fata, hain?
 Dragă, de mor... Mi-o dai de nevastă?
 Om vide... om vide... Hai să facem zdelca mai întâi.
(Scoate hârtie şi călămări din saltarul mesei.)
Umblă cu mâţa-n sac, ghiujul... Aţine-te, Pepeleo!...
 Iaca tot ce trebuie pentru scris!... Unde mi-am pus
ochelarii?... (Îi caută peste tot locul.) Unde mi-am pus ochelarii?
 (râzând): Nu-i mai căta degeaba, giupâne!
 I-ai găsit?
Ce să-i găsesc, că-i ai pe nas.
Oare?... Se vede că de mult ce-am strănutat...
 Ai prins orbu găinilor...
 Cine? eu?
 Ba! ochelarii!
 Ghidi, obraznic !... (Tare.) Pepelaş dragă, ştii carte?
 Ştiu.
Păcat!... (Tare.) Facem zdelca?
 Facem!
Prea frumos! Iaca scriu. (Scrie.) „Să fie ştiut, prin acest zapis
de vecinică vânzare, că eu, Pepelea, am vândut d-sale, giupânului
Arvinte, casa mea ce-o am de la părinţi şi că am priimit toţi banii...‖
 Ce bani? N-am luat nici o para...
Aşa-i forma, fătu meu! (scrie) „şi că am priimit toţi banii, în
galbini împărăteşti, cu zimţi, fără ca să-mi mai rămâie cuvânt de-a
întoarce vrodată tocmala făcută‖. (Vorbind.) Bun e aşa?
 Bun!
 Vin' dar de iscăleşte!
 Bucuros! însă...
Ce?
 Să vezi d-ta, giupâne! Bietu răposatu tată-meu mi-a lăsat cu
limbă de moarte că, de-a fi să-mi vând casa vrodată, să-mi păstrez în
stăpânire cuiu ist mare din părete. (Arată cuiul de lângă uşă.)
 Ce vorbă-i asta!...
Poronca tatii... n-am ce face!
Ei! ş-apoi?
 Apoi mai adauge d-ta în zdelcă ce ţi-oi zice eu... scrie...
 Da bine, măi, la ce-a să-ţi folosască ţie un cui în părete?
La nimic... doar numai să am unde să-mi anin căciula când oi
vini la d-ta.
 Prostu-i, sărmanu! (Râde încet.)
 Ei! scrii?
 Scriu, scriu... spune. (Pufneşte de râs.)
 „D-lui, giupânu Arvinte, se leagă cu giurământ de
afurisenie...‖
 Giurământ!!... de afurisenie!!...
„să lase în stăpânirea me cuiu cel mare din păretele
din dreapta, fără ca d-lui să se poată atinge de el şi fără ca să se
împotrivească vrodată la orice aş vra eu să fac cu pomenitul cui‖. Ai
scris?
Am... Na! iscăleşte!
 Bucuros!... (Ia condeiul.) Dar îmi dai pe Măndica?
 Ţi-o dau!... Pune-ţi talpa gâştei pe zdelcă.
 Ba nu! Cheam-o aici pe Măndica...
 N-ai încredere în mine?... Eu, om bătrân, cu frica lui
Dumnezău... şi care am fost prietin cu răposatul?...
 Ei, fie! dacă-i aşa... Iaca iscălesc.
 Minunat!... Ai o slovă mai citeaţă chiar
decât a dascălului Pricochi din Podu-Iloae. (Strânge hârtia în sân.)
 Acum, zi Măndicăi să vie!
Vrei numaidecât s-o iei?
 Vreu!
 Şi ţi-i dragă de tot?
De tot!
 Fără şagă?
 Fără!
Dacă-i aşa, adă mâna-ncoaci, să te duc la Măndica... (Ia pe
Pepelea de mână şi-l duce spre uşa din fund.) Da făgăduieşti că-i ţine-o
bine!
Ca pe-o floare!
 Ei, aferim, fătu meu!... Primeşte blagoslovenia
me! (Ajungând la uşa din fund.) Şi să ieşi afară, hoţule! că-ţi rup
ciolanele!...
 Ce-ai păţit, giupâne?
 A! puşchiule!... ai chitit că ţi-oi da bunătate de fată, nouănouţă, în schimb pe-o hardughie veche ca bordeiu tău!... Ai chitit să întri
în neamuri, mojâcule ?... Afară!...
Aşa ţi-i povestea, gârbovitule?... Ei! lasă, că eu ţi-s popa tău
de-acu-nainte... M-ai înşălat cu minciuni, păn' ce m-ai pus la mână, şafer
bătrân ce eşti...
Afară!
Am să-ţi fac zile fripte, ca să pomeneşti de Pepelea cât îi mai
trăi!...
 Oi ieşi dacă mi-a place... Am drept să viu aici oricând... să-mi
pun căciula-n cui, ş-am să viu zi şi noapte... auzi tu, oftigosule? Ţine-te
bine de-acu... atâta-ţi zic. (Iese.)
 
Afară... Ghidi, tricolici neruşinat... să mă ameninţe el
c-a vini în casa me, cumpărată cu bani buni şi peşin?... hoţu, ieniceriu,
cârjaliu!... Brrr! Îmi curg sloiuri de gheaţă pe spinare de mânie... (Merge
de deschide uşa din stânga cu cheia.) Măndică!
 Ce este?
 Gata-i antereu?
 Gata!
Adă să-l îmbrac, doar m-oi mai încălzi, c-am îngheţat. (Ia
antereul şi închide iar uşa.) Ian să videm, bine-i cusut? (Îl dezvăleşte.) Io scos spetele, de i-o făcut poalele... Minunat!... Spetele-s de prisos... Nu
se văd... Ian să-l îmbrac... (Trece după paravan şi-l îmbracă.) Pepelea
dracului... l-am pus la mână. Atâta numai mă îngrijăsc... cuiu cel din
părete... pare-mi-se că-i un cârcioc... (Iese îmbrăcat cu antereul.) Îi dres
cât se poate de bine... şi mă prinde... (îmbracă giubeua.) Iaca cuiu cel cu
pricina... dacă l-aş scoate din părete?... Nu se poate, că-s legat cu
giurământ de afurisenie!... (Se scarpănă în cap cu ciudă.) Măi, măi,
măi... să nu-mi fi pus opinca, berbantu cel de Pepelea?... Ian să merg să
mă sfătuiesc cu popa Macovei din sat... El, om cu carte... ştie multe...
poate să mă dezlege de giurământ... Hai! bunu-i Dumnezeu, meşter îi
Arvinte. (Îşi ia şapca şi iese prin fund, în timp ce Pepelea întră pe
fereastă.)

 Acasă-i strigoiu?... Ba iată-l că iesă... (Sare pe
fereastă în casă.) Hup şi eu! (Aduce o frânghie şi o traistă plină cu rufe
ude.) Mi-am adus rufele spălate la fântâna din sat, ca să le anin în cuiul
meu şi să le întind în odaie. (Anină traista în cui; din traistă curge apă
prin odaie.) Ian aşa... Acu să-ntind şi frânghia. (Anină un capăt a
frânghiei de cuiul cel mare din păretele din dreapta, iar celalalt capăt îl
leagă de alt cui ce se găseşte înfipt în păretele din fund, lângă uşă.) Are
să se cam zborşască giupânu Arvinte, d-apoi n-am ce-i face... Cuiu-i-al
meu şi am drept de-a pune în el ce-oi vra... Iaca şi frânghia gata... Acu sămi întind rufele... Ce-aud?... Parcă vine moroiu... Să videţi haz acuş! (Stă
lângă uşa din dreapta.)

 N-am găsit pe părintele Macovei
acasă... (Cinci să între, se loveşte cu capul de frânghie şi-i cade şapca şi
ochelarii.) Carnacsî! Ce-i asta?
Ţine-te bine să nu dai rău!
 Tu eşti, antihârţule? Ce câţi aici?
Nu băga de samă, giupâne!... Îmi întind rufele ca să se usuce.
 Ce face? Strenţele tale în casa me... Da aici îi spălătorie?
Nu ştiu eu... Cuiu meu...
 Cuiu tău, căpcăunule? (Arătând celalalt cui din fund.) Dar
aista tot al tău îi? ha? Cum de-ai îndrăznit să te-atingi de el?
 Ascultă, giupâne!
Iaca ascult, Pasvantoglu ce eşti! (Smunceşte frânghia
din cui şi o azvârle afară.) Da ce te socoţi tu?... Să-mi întinzi frânghii pin
casă, ca într-un şopron... să-mi sparg capu la vârsta me?... Afară,
pehlivanule!... (Îl împinge de spete.)
 Nu pune mâna că te afurisesc!
 Afurisi-te-ar Zarzavela, să nu te mai văd în ochii mei!
Îmi dai pe Măndica?
 Ian aşteaptă să-ţi dau eu o Măndică de corn peste
cap. (Apucă un băţ. Pepelea fuge râzând.)
Sus, părinte, că se udă cărţile!
Anaftima să fii!

Breee!... aista-i Neaga!... Popa Belea. (Calcă
în apa ce a curs prin casă.) Da asta ce mai este?... priveşte cum curge
apă pin casă... să giuri c-o vărsat Bahluiu. Or să se facă broaşte... (Ia o
cârpă şi şterge pe jos.) Poftim!... viaţă-i asta? s-agiung a şterge urmele
lui Pepelea... Da de unde, Doamne, iartă-mă, curge şiroiul... (Zărind
traista în cui.) Iaca pozna... şi-o aninat traista cu rufe ude în cui... Bată-l
potopu, fariseu, să-l bată. Cum i-aş arunca-o în uliţă, de nu mi-ar fi nu
ştiu cum de giurământ... Părinţii noştri zicea: „Cine-şi calcă giurământu
nu-l primeşte pământu!‖ şi mă tem că nu mi-oi afla loc pe ceea
lume. (Oftează.) Hei, hei! răbdare, Arvinte, fătu meu, răbdare!... (Merge
la uşa din dreapta, o deschide şi zice:) Măndică!... adă o lumânare, c-o
însărat de tot şi începe a nu să mai videa. (Măndica îi dă o lumânare de
seu aprinsă.) Noapte bună, fata mea, noapte bună!... Culcă-te, căci culca
tu devreme şi sculatu de dimineaţă e o dovadă de înţălepciune... Priveşte,
de pildă, găinile... Noapte bună!... (Închide uşa cu cheia.) Îmi vine să mă
culc şi eu... să dorm ca un stăpân vecinic în căsuţa lui. (Merge de-şi
drege patul din fund, aşează perina şi-şi pune un ghigilic.) Oi să mă culc
îmbrăcat cum sunt, doar mi-a fi mai cald... Brrr!... geru-i... de cască şi
mâţile... (Cască.)
(Arie din „Fra-Diavolo‖: „Allons, mafemme, il faut dormir‖)
Iată ceasul de odihnă!
Oi să dorm... să dorm în tihnă
(cască)
In căsuţa ast-... a mea.
Noapte bună, moş Arvinte.
Fă hor, hor, de-acu-nainte.
(cască)
Fără grijă de belea.
Fă hor, hor şi iar hor, hor,
În somn dulce şi uşor.
(În timp ce cântă, se găteşte de culcat, se întinde pe pat îmbrăcat în
antereu, se acopere cu giubeua, îşi trage o cergă pe deasupra, îşi vâră
capul în perină şi începe a horăi.)

(bate la uşă).
 (tresare).
Giupâne Arvinte!
Ha!... ce este?... am visat că s-o
spânzurat Pepelea-n cui...
Giupâne Arvinte!
 Cine-i acolo?
Eu, Pepelea!
 Iar? Ce câţi noaptea, tricoliciule?
 Deschide-mi să ieu traista din cui!
 Bată-te pârdalnicu, ş-ai agiunge în traista goală!... Auzi! să
mă trezască din bunătate de vis!
Deschizi uşa azi?
 Du-te naibei!
 Dă-mi drumu, că stric uşa... Am treabă la cuiul meu.
Ei stai, spânzura-te-ai în el!
(Se scoală numai în antereu şi merge de deschide uşa.)
 Bine-am găsit, giupâne!
 Hai! ie-ţi degrabă strenţele şi piei, că răcesc!
 Iaca!... frumos antereu porţi... Ian
întoarce-te puţin... Ha, ha, ha!... n-are spete... antereu de spătari... cată
să şi asuzi în el, giupâne!
 Ieşi! nu lungi vorba.
 Ba nu, zău, când a face pui antereu, să-mi dai şi mie unu de
sămânţă.
Ieşi! îţi zic, obraznicule!
Îmi dai pe Măndica?
 Măndica? (Scoate un papuc din picior.) Na ! Măndica,
Strâmbă-lemne ce eşti!
 Parcă eşti ciofu cel din bortă, c-un papuc şi c-o... (Fuge
râzând.)

(închide uşa din fund cu zăvorul, apoi vine posomorât în faţa
publicului şi zice): Eeei!... aşa-i c-am păţit-o? Care vra să zică, am casă şi 
nu-s stăpân într-însa!... Aşă-i că mi-o întors şurubu, puşchiu cel de
Pepelea? (Îşi dă tifla.) Na! cap săc... bostan fără sâmburi... Na, na!
Na tifla, Arvinte,
Bătrân fără minte!
Un puşchi de nimică
Te prinse de chică.
Na tifla, mişele,
Un ţine să te-nşele!
Te-or râde golanii,
Ba chiar şi curcanii!
Bree!... aşa ruşine de când sunt n-am păţit!... Îmi vine să-mi calc
giurământu... că doar n-oi fi eu cel dintâi... Ba nu, Arvinte dragă... mai
bine mergi de te culcă şi rămâi cu sufletu curat... iaca mă duc... (Merge
de se pune în pat.) I!... călduţ îi şi bine. (Adoarme cântând încet:)
Noapte bună, moş Arvinte,
Fă hor, hor, de-acu-nainte!
(Începe a horăi.)

(bate la uşă).
(urmează a dormi).
 Giupâne Arvinte!... hei, giupâne Arvinte!
Nu lăsa, măi!... nu lăsa!... prindel!...
 N-auzi, somnorosule?
deşteptându-se): Na!... Ce-i? foc?
Deschide uşa!
Iar tu eşti, hurezule?... Ce vrei?
 Dă-mi drumu să-mi pun căciula-n cui!
Du-te pârlei! (Se întoarce la părete.)
 Nu deschizi?... Te afurisesc! Te faci că dormi?... Ei! las' că-ţi
vin eu de hac!
Frânghie... spânzurătoare... Nu... da şăzi binişor, că
mă gâdel... Zapis?... A!
 Ba că să zici... doarme, povârnitu... Acu-i
vremea să-mi întind rufele.
(Sare în odaie, trăgând o frânghie lungă după el, şi merge de leagă un
capăt de cui, celalalt capăt e legat afară de un copac. Fereasta rămâne
deschisă.)
 (dă semne că-i este frig şi se ghemuieşte în aşternut).
 Să-mi întind bine frânghia... aşa... Acu să-mi spânzur
averea... (Ia traista de pe fereastă şi anină rufe albe pe frânghie de-a
lungul scenei.) Iaca basmalele boieriului; iaca ştergarele boieriului; iaca
năframa de vornicel de nuntă...
 (strănută).
Să-i fie de bine!
Ce dracu, vine un vânt de cele muscăleşti... iar m-o prins
gutunariu. (Strănută.)
Pe braţe, şi la mulţi ani!
Aud? (Se întoarce.) Piei, drace!... ce-mi văzură ochii?...
fereasta-i deschisă!... Ce bulendre-s aiste?
 Ale mele!
 Tu! iar?... tu!... ale tale!
 Eu, iar eu, ale mele!
 Pe unde-ai intrat, potlogariule?
 Pe fereastă...
 Ş-ai lăsat-o dischisă în mez de iarnă! (Se scoală iute.)
 Nu cerca s-o închizi, că trece frânghia!
Ce frânghie?
 Asta cu rufele... Am legat un capăt de copacu vecinului.
Breee!
 Precum zici.
 Breee! care vra să zică, tu eşti stăpân aici, şi eu îs de
haimana?
Ceteşte zdelca... cea cu cuiul... ştii?
Ghidi, şuier viclean !
 N-o scoţi în capăt cu mine, giupâne!... din două, una: ori
rupem zapisu de vânzare, ori îmi dai pe Măndica... Alege!... (Se
depărtează spre uşa din dreapta.)
(în parte, pe gânduri): Să rup zapisu?... nu-mi vine la
socoteală!... să-i dau pe Măndica?... nu-mi vine la kerem!... Cum să fac?...
Dac-aş găsi vrun tertip ca să schimb zdelca şi să scot cuiu din ea... Dar ce
tertip ?... Hoţu de Pepelea îi cârciocar de frunte... doar numai să-l îmbăt,
să-i fur minţile... omul la chef multe face... Minunată idee... Ia să cerc!...
(în parte, observându-l): Oare ce mormoroseşte ursu?
 Pepelaş dragă!
Aud, giupâne!
Ţie nu ţi-i frig, fătu meu?
 Ba-ncă cum frig!
 Apoi dar... în loc de-a ne certa împreună, n-ar fi mai nimerit
să ne-nţălegem ca doi oameni de treabă, încălzindu-ne c-o stacană de
vin? Ce zici tu, Pepelaş dragă?
Zic că ai dreptate, giupâne! Dar unde să găsim vin la ceasu
aista? Jidanii sunt în sărbători şi crâşma-i închisă.
Unde să găsim vin?... Aşteaptă... am un pui de Cotnari, care
face cu ochiul... (în parte.) Am să-l fac cuc! (Scoate de sub pat un ulcior
şi două pahare.)
 Are gând rău, digeratu!
Iaca toiagu bătrâneţilor şi nebunia tinereţilor!... vin' cole la
masă, să înecăm ura în ulcioru ista şi să închiem pace! (Se aşează la
masă şi toarnă vin în pahare.)
 Bucuros!
 Da nu închidem fereastă, fătu meu?
Ba închidem, să nu ne zărească luna.
Luna? Ha, ha, ha!... Luna-i o şârată bătrână... Multe vede,
multe ştie şi tot spăsită se pare.
(Pepelea închide fereastă; apoi vine de se pune la masă în faţă cu
Arvinte.)
Ei, giupâne! Îmi dai pe Măndica?
Nici vorbă nu-i... dar mai întâi să ciocnim câteva pahare!
 Să ciocnim, giupâne! Noroc şi într-un ceas bun.
 Amin! (Bea.) A!... bun îi.
Bun... c-a fi din bute.
Ce plăteşte mii şi sute... Vezi tu, măi băiete!... omul căruia nui place vinu îi om rău... să fugi de el păn' la Odobeşti!
 Ş-acolo să te opreşti.
Şi să nu te mai urneşti!... Eu unu, când beu, îmi vine tot să
cânt.
 Cântă, giupâne, că trebuie să fi având glas bun!
Cum nu?... Am fost dascăl la sfântu Pantilimon.
Ascultă! (Râdică un pahar şi cântă:)
(Arie din „Agachi Fluture‖)
Când vinul curge în pahare,
Când ochii vesel strălucesc,
Inima-mi saltă şi tresare
De un fior dumnezeiesc.
 Râdic un pahar
Plin, plin,
 De vin de Cotnar
Ah! ah! ah!
Şi mie vesel mi-l închin.
Ah! ah! ah!
Glu, glu, glu, sufletul meu râde,
Glu, glu, glu, raiul se deschide,
Glu, glu, glu, glu, glu, glu
 Şi oricare chin
 Eu mi-l înec în vin.
Chiu!
(Chiuie şi bea.)
(Împreună.)
Glu, glu, glu, sufletul meu râde,
Glu, glu, glu, raiul se deschide,
Glu, glu, glu, glu, glu, glu
 Şi oricare chin
 Eu mi-l înec în vin.
Chiu!
(Beu împreună.)
 Merge la inimă, giupâne!
 Meargă sănătos, că eu nu i-oi zice ho!
(în parte): Pare-mi-se că se cârpeşte moş neagu!
 (cam ameţit, în parte): Am să-l fac să prindă prepeliţa de
coadă. Las' pe mine!... Eu sunt Arvinte cel cu minte... Arvinte Crişu!
 Giupâne, ştii una?
 Spune băiete, spune, c-apoi ţi-oi răspunde!
Să trăiască moş Noe, cel care-o discoperit via!
 Să trăiască... dar... tata Noe... să trăiască!... el o fost odată
român... Cică el avea în corabia sa vro zece antale de Cotnari de pe
vremea lui Ştefan-Vodă... Crişu el!... Potopu îl boteza cu apă, el se boteza
cu vin, de dimineaţă păn-în sară... ian aşa... (Bea.) Be şi tu, măi
Pepeleo!... be, dă-i gât, că te lovesc cu ulcioru-n cap!... Ha, ha, ha!... mare
înţălept om mai era tata Noe! El zicea aşa: că numai trii lucruri pe lume
sunt bune...
Care, giupâne?
Pânea cât de proaspătă, vinu cât de vechi şi nevasta cât de
tânără... Crişu el!... zăce antale de Cotnari! Avere, măi... comoară,
băiete...
 (prefăcându-se că-i ameţit): Hei! căci n-am fost şi eu cu
dânsu în corabie!...
Ce-ai fi făcut, Pepelaş dragă?
 Eu?... l-aş fi dat huştiuliuc! În baltă pe moş Noe, ca să-mi
rămâie mie tot vinu!
Iaca!... bun!... huştiuliuc, tată Noe, huştiuliuc...
ştiobâlc!... s-o dus! (Priveşte în jos.) Ian priveşte cum se duce-n fund... so duuus!... parapanghelos... ş-am rămas noi stăpâni pe corabie... (Se
scoală şi şovăieşte.) Măi, că tulburată-i marea! Nu mă ţine picioarele. (Se
loveşte cu capul de rufe.) Bate vântul în pânze... de aceea... (Cătră
Pepelea.) Moş Noe... Ian ascultă, moş Noe!...
Ce-i, nepoate?
 Aşa să trăieşti... strânge-ţi pânzele, că se pre clatină
corabia! (Se sprijină de Pepelea.)
Mergi de te razămă de-un catarg!
 Iaca... m-am răzămat... moş Noe... Ian ascultă, moş Noe!
Aud, nepoate!
 Cunoşti pe Pepelea?
 Îl cunosc, îi un şiret de frunte !
 Şiret el, dar eu şi mai şi... pune-ţi în gând, moş Noe, că i-am
întors un şurub... Ha, ha, ha !...
 Cum?
 I-am luat casa pe nimica... ş-apoi mi ţi l-am chefăluit frumos,
de-am prifăcut zapisu cu cuiu...
Cucui?... Unde ai cucui, nepoate?
 Eu?... cucui... (Se pipăie.) Nu se află... Eu ştiu una şi bună...
Are înscris? bine! n-are? şi mai bine! Vorba ceea: Cârc Frangoleo...
huştiuliuc... s-o dus...
 Bietu Frangolea!
 Nu-l mai căina... un blăstămat!... ştii d-ta, moş Noe, că
Frangolea mi-o cerut pe Măndica?
 O avut obraz?
 Cică are un cui în păretele ista... spune-i să-şi puie pofta-n
cui!... Ha, ha, ha !...
 I-am spus-o de mult... dar ştii ce mi-o răspuns?
 Ba!
 Mi-o răspuns că are de gând să se spânzure în cuiu lui, dacă
nu-i vei da pe Măndica.
 Spânzure-se sănătos!
 Ba, ferească sfântul!... A zice lumea că l-ai ucis d-ta, în casa dtale, şi-i cade în criminal!
 Criminal!
 Ş-apoi, haite-n ocnă.
 Ocnă!
 Ş-apoi haite-n ştreang...
 (cam trezindu-se): În ştreang? eu? hait! (Rămâne
încremenit.)
 Nepoate, nepoate!
Ce-i?
Ia-n priveşte colo, la părete!... Iaca Pepelea... El îşi pregăteşte
laţul să se spânzure... Nu lăsa!... (Se depărtează de Arvinte şi merge de
anină un laţ în cuiul din păretele din dreapta.)
 (frecându-şi ochii): Se spânzură!... Cine se spânzură?
Criminal! Ocnă!... (Dă cu ochii de Pepelea.) Piei, drace! Iaca!... Ce
dihanie-i acolo?... Moş Noe?... Frangoleo!... Pepeleo!...
(Lângă cui): Aud, cine mă cheamă?
 Tu eşti, Pepelaş! Ce faci acolo?
 Nu băga de samă!... Mă spânzur!
 (trezindu-se): Te spân... te spânz...?... Nu face una ca asta, că
te-i căi mai pe urmă!
 N-am grijă!
 Măi creştine!... da nu te-or îngropa!
Puţin îmi pasă! (Îşi pune laţul în gât.)
 Da mă bagi pe mine-n belea... Mergi încalţe de te spânzură
aiurea... nu în casa mea!
 Ba... aici îmi vine la socoteală... în cuiul meu... Rămâi sănătos,
giupâne!
Da stai, măi nebunule!
Să ne videm cu bine în căldarea lui Scaraoţchi!
 Căldarea cea cu smoală clocotită!... Brrr! Nu da
drumu laţului, pehlivanule... Spune, ce vrei?
 (cu glas slab): Îmi dai pe Măndica?
Pe Măndica?
 Răspunde, că mă duc pe ceea lume.
Stai, nu muri, că ţi-o dau!
 Cheam-o aici dar!
Iaca o chem, o chem... Măndico! Măndico! (În parte.) Bată-l
crucea, antihârţ. (Tare.)Măndico! Măndico!...

(de după uşă): Ce este, moşule?
 Vin' iute, că se spânzură Pepelea de doru tău!
Vai de mine!... Pepeleo!
Aud, Măndică!
 Dacă mă iubeşti, nu te ucide!
Fie!... dar vin-aici să ne logodim!
Nu pot vini, că-s dizbrăcată.
 Apoi dă inelu tău pintre uşă şi primeşte pe-a meu.
 Na-ţi-l!
Giupâne Arvinte, deschide uşa şi-mi adă inelu!
Eu să ţi-l aduc?
Iute, iute, că strâng laţu!
 (deschizând uşa, în parte): Ce i l-aş strânge eu însumi, de nu
mi-ar fi teamă!
 (mergând la uşă): Măndico, na inelu meu. (Îi dă inelul pintre
uşă şi ia inelul Măndicăi.)
 Ţine şi tu pe-a meu!
 Noroc bun! Logodna-i făcută... de-acum, moş Arvinte, să te
văd c-o claie de nepoţei.
 Pepeli ca tine? Mă ferească Dumnezeu !
 Ian las', moş Arvinte!... nu mai fi supărat, că după ce m-oi
însura, prifac zapisu cum ţi-o place... Acu hai să mai tragem o duşcă în
sănătatea Măndicăi.
Fie, fătu meu!... de-acu, noroc şi veselie!
(Ia un pahar cu vin şi chiuie:)
Viaţa se trece cu grăbire,
Anii cei tineri se strecor;
Dar eu nu simt nici o mâhnire,
Căci mă ţin tot pe urma lor.
 Cu al meu pahar
Plin, plin
 De vin de Cotnar
Plin, plin
Şi mie vesel mi-l închin.
Ah! ah! ah!
Glu, glu, glu, suiletul meu râde
etc. etc. etc.
(Împreună.)
Glu, glu, glu, sufletul meu râde
etc. etc. etc.
(Ciocnesc împreună paharele şi chiuiesc.)
(Cortina cade.)
Sandu Napoilă, ultraretrogradul
Cânticel comic
(Teatrul reprezintă un salon)
NAPOILA, (afară)
Ce face?!.., Să plătesc eu capitaţie?!... Eu, boier-velit?!... Eu, Sandu
Napoilă?!...Atunci s-ajungi, tu guleratule!
(Intră furios pe scenă şi se adresează publicului.)
Da’ bine, boieri d-voastră, unde mergem?... Ba un, adică vă întreb, unde
mergem?..
De când legea asta nouă
Ce Convenţie îi zic
Au rupt Reglementu-n două,
Am ajuns chiar de nimici
Şi de unde mai nainte
Eram toţi boieri-veliţi,
Ne-au luat pe dinainte
Nişte puşchi apelpisiţi!
Şi ce puşchi! Cică-s patrioţi, liberali, progresişti, naţionali, demagogi...
dracu-i mai ştie!... că deodată au răsărit în ţară puzderie şi tot unu şi
unu!... oameni mari, învăţaţi de ştiu şi toaca-n cer, colţoşi şi cu barba în
furculiţă... Ei pun ţara la cale în ziua de astăzi, ei sunt şi numai ei
adevăraţi români cu iubire de patrie, căci au luat patriotismul în otcup!... 
şi, dacă nu vrei să iei câmpii pe urma lor, te fac albie de câni pin foile
lor... Mai dăunăzi mă-ntâlneşte unul, ce-i zic Clevetici, şi mă-ntreabă
nitam-nisam de sunt ca dânsul, demagog. Dă, mă gogule, i-am răspuns
şi eu, cată-ţi de drum pană ce nu scot luleaua de la ciubuc!... Hei bine,
boieri d-voastră, unde mergem?... Ba nu, vă întreb, unde mergem?
Păn-acuma-n ţara-aceasta
Noi ne-am burzuluit creasta;
Noi am fost simandicoşi
Mari şi ighemonicoşi,
Dar acum, fără sfială,
Ne fac puşchii de dârvală,
Şi ne chem pe noi, pe noi,
Vinograzi! rugini! strigoi!
Auzi, mă rog?!... După ce te dizbracă de caftanul boieriei, după ce-ţi ieu
sufletele de ţigani de le dau drumul sub cuvânt de libertà; după ce-ţi
ridică feciorii boiereşti sub alt cuvânt, că, după Convenţia cea afurisită,
nu mai sunt pri... pri... privilegiuri; după ce-ţi ieu copiii la oaste cu sorţii,
ca pe proşti; după ce, vorba ceea, îţi fac drum pin barbă, pe de-a-ntregu,
apoi te mai şi poreclesc retrograd!... vinograd!... tureatcă!... strigoi!...
Strigoi? Hei, bine, boieri d-voastră, unde mergem? N-o mai rămas în ţară
nici sevas, nici hristoitie. Unde mergem? Ba nu, adică vă-ntreb, unde
mergem?...
Zic că-i timpul libertăţii,
Al frăţiei ş-al dreptăţii;
Că de-acuma pe pământ
Toţi deopotrivă sunt.
Şi cu astfel de minciună
Hoţii cei de-mpuşcă-n lună
Pe caftan ne-au dezbrăcat.
Şi mantaua-n loc ne-au dat!
Auzi?... egalità!... Să fiu deopotrivă cu Chiosa vezeteteul şi cu Mănciurică
bucătariul?... amà rânduială!... Dacă pe când cu unirea, ştiţi... anţărţ... şi
eu am purtat bairacul, şi eu am giucat hora unirei în colţ la Petrea
Bacalu! şi eu am răguşit strigând: să trăiască libertaua şi egalitaua!... dar
înţălegeam egalitaua cu boierii cei mari; să fiu ena mu che ena su1 cu
vornicu Hîrzobeanu şi cu logofătu Protipendescu; să şăd cu dânşii la
taifasuri pe divan, cu ciubuce, cu cafele, cu tot jgbemoniconul boieresc;
dar nu egalità cu Barabulă ciobanu şi cu badea Trohin văcariu!... Ei bine,
boieri d-voastră, unde mergem?... Ba nu, adică vă-ntreb, unde mergem?
N-auzi altă decât forme,
Uniforme şi reforme.
Toţi croiesc, fac şi prefac
Ca să ne vie de hac.
Ieri o lege, astăzi alta,
Şi, când caţi, lucrul stă baltă!
Cică-aista e progres!...
Na-ţi-l frânt, ca ţi l-am dres!
Poftim!... mai dăunăzi s-o ridicat bătaia… lege nouă în ţară veche!... Ştiţi
ce-am păţit? Avusăsăm poftă să mănânc un ostropăţ de iepure şi
poftisăm la masă pe vărul Bufte... ştiţi, Bufte, care o fost baş-ciohodari la
domnul Ioniţă Sturza-vodă... Când să ne deie bucate, giupânu bucătar ne
spânzură lingurile la brâu şi să duce la prmblare… Ei, apoi să nu-l baţi?...
Ian nu, că nu-i voie; căci vine comisariul şi te pune la ştaf… D-apoi alt!
Mă duc la moşia me, la Ţălinoasa, şi poroncesc ţăranilor să-mi facă o
clacă de vreo cinci zile… Ştiţi ce mi-o răspuns mojicii?... Mi-o răspuns că
le grăiesc vorbe de clacă… Ei, apoi să nu-i întinzi la scară?... Ian nu, că
vine suprefectul şi plăteşte ştraf, Sandule, fătul meu… Da’ bine, boieri dvoastră, unde mergem?...
Asta încă nu-i nimica,
Dar tot cheful mi să strică
Când mă văd supus la bir,
Atins tocmai la chimir.
Să plătesc pentru şosăle,
Pentru vin, rachiu, pavele,
Pe moşie, şi pe cap!...
Aste-n mintea me nu-ncap!
Bre!... bre!... Adică multe-am văzut în viaţa me!... c-am văzut ieniceri şi
răzmeriţi; am văzut ciuma, holera şi lăcustele, dar încă aşa bazaconie nam chitit, c-oi ajunge să văd... Auzi? reforme? îmbunătăţiri?... Sa mă
silească a plăti 5 la sută din venitul Ţălinoasăi, proprietà cu hrisov
domnesc de la răposatul întru fericire Cehan Racoviţă-voievod!... şi după
toate păcatele să mă trântească şi pe mine în capitaţie, eu, Sandu
Napoilă, boier cu caftan din vremea fericitului întru pomenire Ioniţă
Sturza-voievod!... Eu să plătesc un galbin împărătesc pentru ca am cap,
şi văru Bostănescu tij, pentru că nu are cap nici de o liţcaie!... Ei, boieri
d-voastră, unde mergem?... Ba nu, adică vă-ntreb... unde mergem?...
Ş-apoi alta şi mai mare,
Care, zău, nu-i de crezare
Hojma unii scriu, răcnesc
Să nu fie boieresc!
Şi pământul să să-mpartă!
Tot mojicul s-aibă parte!
Numai noi să fim abraşi,
Liude pintre calaraşi!
D-voastră râdeţi!... Haide, haide!... Vă pare glumă?... (Cu mânie.) Dar
nu-i de glumit, boieri d-voastră, căci vor să ne ieie şi pielea de pe noi!...
Şi noi să ne lăsăm aşa, ghiojghioare, să ne despoaie?... Să nu
ne diafendefsim? Aud?... Dar n-avem gură să ţipăm?... N-avem
Obşteasca Obicinuită Adunare, unde putem merge ca să ne suim colo pe
tribu... nal, ca să facem şi noiengomii patrioticeşti?...
Treaba să îngroaşă, boieri d-voastră!... ascultaţi-mă pe mine, că eu ştiu
ce ştiu... Trebuie să ne deschidem ochii ca să alegem depotaţi tot de-ai
noştri... ştiţi... colè... getbeget... vinograzi, care să să lupte vârtos pentru
apărarea boieriei şi a proprietăţii... Şi dacă vreţi un om cu falca
sănătoasă, vă poftoresc pe supusa sluga d-voastră:
Vel-cluceriul Napoilă,
Ce vă plânge-acum de milă,
Boierit şi căftănit.
Şi la minte-nţălenit.
Cu progresul nu sunt rudă,
Pe Convenţie mi-i ciudă,
Şi de-aş arde chiar în iad
Voi fi hojma... vinograd!
(Se închină şi iese strigând): Căci altmintere, unde mergem? Ba nu,
adică, vă întreb, unde mergem?
