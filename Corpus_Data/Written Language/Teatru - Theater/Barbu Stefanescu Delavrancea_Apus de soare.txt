Barbu Ştefănescu-Delavrancea
Apus de soare


În stânga, o aripă a castelului din Suceava, cu ferestre cu gratii de fier,
sfârşindu-se cu o terasă pusă pe tălpi de piatră. O uşă dă pe terasă. Mai
departe se vede turnul castelului. În dreapta, o poartă. Ceva mai în fund,
un puţ cu două roate şi cu un colac de piatră. O albie cu apă de nălbit.
Lângă puţ, o salcie pletoasă. Ograda domnească, cu arbori şi copaci
bătrâni, înconjurată cu ziduri vechi. Jeţuri, scobite în piatră, la umbra
copacilor. În fund, o parte din oraşul Suceava şi valea râului Suceava
şerpuind dinspre munte. E o zi de toamnă. Vântul suflă. Frunzele cad.

(La ridicarea cortinei toate lucrează.)
Cum, cum?
Ei, aşa... Zic, se duse, se duse, până dete d-un balaur...
Mai încet, Hera. Dai peste ţeavă... De un ce, Zamfiro?... Şi tu,
Lisandra, bate mai domol... Na! iar ai încurcat firele...
De un balaur... Staţi... A sărit tindechea.
Cu gândul la Orhei. D-a mai sări o dată, să ştii că rămâi, ca
mine, fată bătrână.
Ba ca mine...
Ba ca mine...
Ca voi... ca noi...
Dumnezeu să ţie pe pârcălabul Alexa din Orhei.
Lasă focului basmul. La noapte. Vântul se umflă. Frunzele cad.
Va fi numa bine: noapte, vijelie, basm, şi eu să mă ghemuiesc lângă dada.
(S-aud toaca şi clopotele.)
Mamă Dochio, e vremea la toacă. Adu bostanul fiert şi fagurii
de miere şi ulciorul cu apă rece.
S-aducă mama, bunica maichii.
Şi tu? Ce stai ca un ţap logodit?... Eşti mândru...
Ai sabie... Şi ce-ai să faci cu ea?
(face cu mâna ca şi cum ar tăia) Să...
Măăăă...
Hî-hî...
Când?...
Iacă ş-acuma...
O! bătu-te-ar potca! (Îl mângâie.) S-ajuţi mamei Dochii. Dar,
vezi, ţine-ţi firea, nu-ţi pune mintea cu bostanul.
(Fetele râd.)
Apoi... dă... maică, maică! (Iese.)

Am ţesut bine, dadă Reveca?
Nu bate într-o parte. Apucă spata drept de mijloc.
Dar eu?
Mai bine... Nu strânge cârligele... Aşa... mâinile-n voie... ca şi
cum te-ai juca.
Verdele ăsta, ori ăsta, dadă Reveca?
Priveşte firea... Aci, şcoala şi învăţătura. Primăvara toate sunt
proaspete, dar nu depline, vara toate coapte şi vii, toamna toate pălesc, 
prind un fel de rugină, se învechesc... şi nimic murdar... Da, bine...
Uf! Doamne, Doamne!
Ce, moţato? Ţi s-a urât? Binişor. Ghergheful e de răbdare.
Iaca şi barba părintelui Ivaşcu din Hotin...
Ba părul tău de oaie creaţă.
Am isprăvit. Nu mai am ţevi.
Da, dar pe dinafară cine-a dat?
Numai la două. Le desfac şi le fac.
E bine, Reveca?
A! o minune! Ai zice că de când te-ai născut ţii furca-n brâu.
Da... da... Inul curge din caier pe fus ca un fir de păr. Nici o gâlcă. Deştele
tale mulg caierul, şi caierul se topeşte, şi fusul zbârnâie şi pluteşte parcar
avea aripi. O! ciută zglobie, tu ai să ţii casa c-un fus... Dar tu, Oană, ce
ispravă mi-ai făcut?
Mai am puţintel şi le nălbesc. Prea multe. Şi nu mă plâng că sunt
prea multe, dar pentru că sunt multe mă pui pe gânduri...
Mă băiete că porţi părul bălan ca plăieşii , ce spui? Ce gânduri?
Nu vedeţi ce de fâşii? Şi încă trei cămăşi de in, dale doamnei, să
le rup pentru slăvitul domn ăl mare...
Fa Oană, ţie ţi-e lene.
Ba...
Fa Oană, ţie ţi-e foame.
Ba...
Fa Oană, pe tine te ţine degeaba la curte.
Dă...
Fa Onişor, cin ţi-a dat ţie betele astea de argint?
Slăvitul.
Daţi pace fetei... Ce e, Oană, cu gândurile tale?
Ce să fie?... Prea multe fâşii... Prea multe...
Nu-i trebuie? De ce te plângi?
Da... îi trebuie... Dar de ce aşa de multe?... Şi buna doamnă, când
mi le-a dat, mi-a zis: Până diseară să le faci... Şi mai lungi, Oană, mai 
lungi. Şi-a oftat. Şi, plecând, am văzut-o făcându-şi cruce.
Făcându-şi cruce?
Da... Mie îmi miroase a război...
A!
Război... că de mult nu fusese... Aproape de doi ani... Şi semplinesc
douăzeci de ani de când pârcălabii Gherman bietul tata şi Oană,
tovarăşul lui, picară din turnul Cetăţii-Albe... Şi-a zis Oană lui Gherman:
"Scapă tu!"... Şi-a răspuns Gherman lui Oană: "Ba tu!"... Şi s-au grijit
amândoi, şi şi-au iertat păcatele unul altuia... Şi-a zis Oană lui Gherman:
"Ţie-l Dumnezeu pe Ştefan!"... Şi-a zis Gherman lui Oană: "Amin!"... Ş-
au pierit ei cu toţi ai lor...
Sunt douăzeci şi şapte de ani încheiaţi de când pieri floarea
Moldovei la Războieni. Trosnea cetatea ridicată-n pripă de slăvitul
nostru voievod... Flăcările se-nălţau până la cer... Şi el ţipa: "Nu vă
lăsaţi!"... Şi pârcălabul Dajbog, bietul tata, i-a zis: "Nu ne-om lăsa, dar
du-te"... Şi comisul Huru, şi postelnicul Hrâncu îl târâră afară din luptă,
rupându-i vestmintele de pe el, şi i-au zis: "Du-te, că Moldova nu piere,
d-om pieri noi"... Şi s-au stins şi Hrâncu, şi Huru, şi Dajbog, cu toţi
boierii mari şi mici, bătrâni şi tineri, până la unul, că Mohamed,
văzându-i, a şoptit lăcrimând: "Oh! ţara aceasta nu va fi a mea!"... Şi
sfântul s-a dus ş-a adunat plăieşii, şi-a adulmecat pe Mohamed lovindu-l
de dinapoi şi din lături pân l-a trecut Dunărea... Şi-a pus piatra săpată
unde a stat bătălia, mărturisind lumii: "Aici, eu am fost frânt, să
cunoască şi să ştie toată suflarea din ţară că a fost cu voinţa lui
Dumnezeu ca să mă pedepsească pentru păcatele mele, şi lăudat să fie
numele lui în veacul vecilor".
Amin!
În patruzeci şi şase de ani, treizeci şi trei de bătălii, două fără
izbândă şi treizeci şi una de biruinţi! El să trăiască, şi Moldovei i-e bine!
Va trăi cât Matusalem, ştiu eu...
Şi eu...
Şi eu...
Şi eu...
E înzăoat!
Când s-a născut, l-a scăldat în sânge de şerpoaică...
Şi de vultur... Să se strecoare şi să se înalţe...

p-un cârpător bostanul spart în bucăţi. Ies aburi.
pe două tăvi de argint, faguri de miere, pere şi struguri.
se duce cu un vraf de fâşii la puţ şi le-aşează în albie.
Loc, loc... struguri măşcaţi... parcă ar fi lacrimi... şi faguri cu
miros de sulcină... şi pere ca...
Cum?
Iacă o vorbă.
De unde ştii?... Şterge-te la nas... Uf! şi ai şi sabie... Multe
urzici ai tăiat...
Sunt moldovean... Ţugulea al lui Moghilă... Să nu râzi de
mine... Măria-sa doamna m-a pus să-nvăţ slujbă domnească... Pân la
sabie...
Sât!... Vine...

vine de la dreapta din ogradă. Mustăţile şi părul, aproape albe.
C-o mână ţine pe, cu alta o sabie dreaptă cu mânerul
cruce. La câţiva paşi, câţiva curteni şi aprozi în haine împodobite.
Ce e tăcerea aceasta, fetelor? Parcă sunteţi pui de găină când
trece uliul... Parcă sunteţi un stol de vrăbii încremenite în stuhăraia din
iazuri când aude chiotul... Parcă sunteţi nişte flori de luncă când n-adie
vântul... Smerite? Mie nu-mi plac oamenii smeriţi... Veniţi să vă
blagoslovesc. (Fetele se apropie sfioase.) Împrejurul meu... aşa... aşa... ca
ierburile crude de pe bătrânul turn al Sucevei... Da... da... sărută mai
bine, nu te sfii, Ilinco... mai bine, fata pârcălabului Dajbog... Da... da... pe 
rând... Ileană, erai mică când pieri Hrâncu... Şi tu, Oleană, ai să vezi pe
tat-tău Duma. (Toate sărută mâna domnului. Ţugulea nu se mişcă,
încremenit.) Dar tu? Tu eşti stană de piatră? Ai sabie? A? Bine. Din
moşoroi, Moghilă. (Vede pe Oana înlemnită cu fâşiile în mâini.) Dar tu?
Băbătie! Ce speli? Ştii tu pentru cine nălbeşti?
Da...
Pentru cine?
Pentru preaslăvitul nostru stăpân...
Pentru preaslăvitul nostru stăpân... Pentru osul lui! De câte ori
îmi înfăş pulpa dreaptă zic doamnei: "Oana, piciorul meu. Piciorul meu,
vrednic ca Oana." (Scapă sabia într-adins.)Oană... (Oana ridică sabia, io
dă şi dă să-i sărute mâna, dar n-o ajunge.) Să mă cobor la tine, ori să
te-nalţi la mine? Priveşte drept în dreptul ochilor mei. A! tu plângi,
Oană? Şi de ce? Aide... vino încoace... bătrâna mea prietenă. Pe creştetul
tău să cadă sărutatul voievodului ca ploaia peste holdele verzi. (O sărută
în creştet.) Destul aţi lucrat. (Face semn să se ducă. Fetele se duc binişor
şi în ordine.) Apune soarele pe după trâmbele fumurii. Să lucrăm şi
noi. (Se uită lung după ele, mai ales după Oana.)
Seamănă cu măria-ta... Ca două picături de apă...
Una care pică acum şi alta care a picat odinioară... Abur...
risipit... Pe una o văd... pe cealaltă...


Stăpânul meu, toamna a sosit, soarele apune trist şi,
în urma lui, o baltă de sânge. Vremea o să se strice... Ploi subţiri care
pătrund... frig... viscol... Rămâi, sfântul meu stăpân...
(trăgându-se pe un jeţ) Te rogi ca un copil... întâiaşi dată...
Întâiaşi dată... (Îi ia mâinile amândouă.) Ah!
Moldovo, căci nu ţi-e milă...
Milă?
De mine...
De tine şi de Moldova. De una fără alta, nu... nu-mi stă-n
putinţă. Domnul care desparte ce e al lui de ce e al ţării...
Dar nu vezi măria-ta...
Că sunt bătrân...
Nu...
Că sunt bolnav...
Nu... nu... adică...
Adică, da...
Abia te văzui mai bine...
Mario, Mario, ce bolnav? Ce picior? Uită-te la mine... Aşa
priveşte un om bolnav? Şi nu merg bine? (Face câţiva paşi, apăsând
ceva mai adânc pe piciorul drept.) Ieri nu-mi zâmbişi când încălecai pe
Voitiş?
Da... Păreai un arhanghel!
Ei...
Rămâi, stăpâne! Îngrijeşti de Moldova îngrijind de
sănătatea ta...
Pocuţia...
Iarnă... Viscole...
Ah! Pocuţia!
Să înceapă primăvara...
Iarnă e aici (arată părul), şi niciodată primăvara nu va mai
sosi. Iarna, călăreţi moldoveni străbat codrii, samestecă cu viforul şi cad
asupra cetăţilor şi turnurile lor se năruie. Viforul are ochi! Şi pe când ai
noştri deschid pârtii prin nămeţi, leşii se cocoloşesc la Halici, la Lew,
care pe unde apucă.
Măria-ta!
A... Doamnele nu sunt femei... Femei sunt destule...
Nu, măria-ta... (Surâde.)
Aşa da, Mario! Râsul tău... Erai de paisprezece ani când mi-ai
râs întâi... Ah! Munteanco! nu-mi strica socotelile... Mai târziu oi fi ori n-
oi mai fi...
O! ce zici...
De douăzeci de ani turcii stăpânesc Chilia şi Cetatea-Albă, că
leşii n-au ţinut învoiala. Atins la miazăzi, poporul ăsta trebuie să se ridice
la miazănoapte. Sunt vro şase ani... Ioan Albert... Iagelonul... Craiul
Poloniei... Ca un hoţoman năvăleşte în Moldova. Îl izbesc la Cosmin, în
Dumbrava-Roşie, şi-l duc învins, bolnav, umilit, până aproape de Lew.
Doborâi trufia Iagelonului. A îngenuncheat la Colomeia Ştefan în faţa
Poloniei, îngenunche Polonia în faţa lui Ştefan!... Pui stăpânire pe
Pocuţia. Primesc judecata craiului Ungariei, a lui Vladislav, a frăţânesău.
Să aleagă el hotarele şi să ne facă lege. Şi la ziua pusă, împuterniciţii
lui nu vin. Şi tocmai acum îmi dă de veste Ion Grumază, pârcălabul din
Cernăuţi, că leşii se arată pe sub poalele Haliciului. Apoi nu, Mario, nu se
poate, trebuie să stăpânim Pocuţia, că această bucată de pământ e mai
mult moldovenească ca leşească, ş-o ţinem zălog pe bani buni din punga
strămoşilor, ş-o avem cu armele noastre, şi Ştefan n-a murit încă...
Măria-ta, pârcălabii.
(face semn să vie) Mario... lasă... lasă...
(Doamna Maria iese pe uşa din stânga.)

(Toţi intră pe poarta din dreapta.)
Bine aţi venit, boieri d-voastră!
Să trăieşti, măria-ta!
Cu toţii. (Dă mâna pârcălabilor şi ei i-o sărută.) A! şi moş
Hrăman! Gata! Venişi! E nuntă! Pe frunte semn... La ceafă semn...
umărul drept mai jos... mâna stângă ca un arc... deştele zdrobite... abia te
mai ţii... Ce mai vrei, bătrâne? N-ai văzut destule?
Nu mi-e dat să vreau sau să nu vreau. Voinţa măriei-tale,
voinţa ţării. De vrea pace, pace, de vrea război, război. De n-aş fi venit, naş
fi vrut ce vrea măria-ta... Ş-apoi asta nu pot...
E, cum stau hotarele, pârcălabi, că după cum închideţi ochii
aşa doarme şi ţara.
Eu lăsai pe...
Toader.
Da, la Hotin. Bine. Litvanii şi ruşii sunt cu
minte de când i-ai cuminţit măria-ta.
Din turnul de la Orhei nici un semn de ropot.
Senin cât bate ochiul. Ai liniştit pustietăţile d-a lungul Nistrului. Ş-apoi
am lăsat pe...
Pe pârcălabul Ivanco.
De trei ori a cetit cartea mărieitale, tot i se părea
că-l chemi pe el.
În Soroca ne-ntărim mereu, şi bună pace.
Romăşcanii, ce ară şi seamănă toamna, seceră
şi treieră vara. Se-mbogăţesc, dar nu se dau
lenii. Din Crăciuna, veşti bune. Nimic d-a lungul Milcovului. Aşa îmi
scrie starostea Buhor.
În Ţara-de-Jos, tihnă. Negoţul se petrece fără
cârcotă. În Chilia şi Cetatea-Albă că de prin partea locului viu numai doi
subaşi cu roatele de turci, cât să păzească cetăţile.
Ungurii mai mult ar asculta de cuvântul
măriei-tale ca de cuvântul craiului lor. Şi pârcălabii din Cicei şi Cetateade-Baltă,
ca la ei acasă în milocul ungurimii.
Da, pace de jur mprejurul ţării, ca şi înlăuntrul ei. Da... (trage
sabia pe jumătate) se mişcă şi stă cumpănă la odihna ţării... Dar i-a venit
iar rândul... Gata, Luca?
Gata!
Măria-sa Bogdan.

Să trăieşti, măria-ta.
Cu toţii, boieri d-voastră! (Se repede spre Bogdan, şchioapătă
şi se opreşte.) Ah! am să te îndrept eu! (Îmbrăţişează pe
Bogdan.) Măria-sa vodă Bogdan! De pe drumuri... Însemnat în bătălii
înainte d-a domni singur... Fireşte că singur... Aşa se cuvine unui fecior
de domn moldovean... Eşti mai răsărit ca mine...
Cin să te-ajungă pe măria-ta!
Tu!... Şi să mă-ntreci... Tu, sfios ca o fecioară, nu eşti sfios când
drumul calului şi sabia vâjâie şi luminează ca fulgerul... Da, da... Ce e,
Grumază, pe la Cernăuţi şi dincolo?
Bine-ar fi... Ce zici, clucere Hrincovici?
Ei...
Pocuţia aşa ş-aşa...
Pocuţia numai aşa să fie!
Că leşii se trag la judecată la căpitănia
Haliciului, rusnecii şi moldovenii se supun legilor ţării noastre.
Dar vămile?
Unii plătesc, alţii zic c-au plătit cardinalului...
Alea-s vămile văzduhului...
Cardinal, iagelon, bolnav, trufaş, leah... Ce nu e din câte n-ar
trebui să fie? Şi nimic din câte ar trebui să fie... Şi tu, Tăut? Şi tu, Ştefule?
O! prietenii mei, cu bărbile până în pământ, nămeţi nenvinşi de oameni,
albiţi de griji şi de vremuri...
Cu tinereţea, măria-ta...
...Aşa, bat-o pustia...
Vărul Tăut zise o vorbă... Că de la Dumnezeu
este...
Postelnice Toader, ce ştiri de pe unde-ai umblat? Ai adus?... Ai
vorbit cu dogele? Te-a blagoslovit sfântul de la Roma?
Adus, măria-ta. Om iscusit şi cu ştiinţă.
Venezia, ca şi cum ai visa. Noul doge se logodea cu marea.
Frumoasă mireasă!
Arunca inelul în valuri...
Bună de strâns în braţe!
Şi numele tău cinstit şi lăudat...
Ştiu... Dar bani?...
De...
Ce e cu banii ceia?... Cam de mult îi aşteptăm...
Negustori, Moghilă... Nu mi-au dat ei nici la Baia, nici la Podu-
Înalt, nici la Războieni, dovedind lumii că nu sunt omul lui Matiaş. Acum
la... (Se priveşte.) Negustorii au dreptate!... Ei, la Roma?
La Roma...
Blagosloveniile urmaşului lui Sân-Petru, mie, sabia lui
Christos... Doamne, iartă-mă... Şi cum îl cheamă pe doftor?
Jeronimo da Cesena.
După nume trebuie să aibă o barbă cât toate zilele...
Ras şi cu plete lungi.
Acum la ale noastre. Boieri, ştiţi că Alexandru al Poloniei iar a
cerut zi, zi peste zi, lege peste lege, că n-ar fi fost faţă. Iar să ne judece
frăţâne-său Vladislav. La 2 noiembrie. Degeaba s-a pus. Iacob de
Buczacz, omul cardinalului, n-are să vie, ca şi omul lui Ion Albert. Noi saşteptăm
în Cernăuţi cu 5.000 de oaste aleasă. Toţi călări. Soseşte, bine;
nu? o plimbare-n toată Pocuţia ş-o raită până la Haliciu, şi poate şi mai
sus. Ş-apoi se va şti cine e pârcălab acolo şi cine nu e, cui se cuvine
adunarea vămilor şi cui nu.
(afară de paharnicul Ulea, de stolnicul Drăgan şi de jitnicerul 
Stavăr): Da, măria-ta.
Nu, măria-ta?... (Apucă pe paharnicul Ulea de guler.)
Am socotit...
Ce-ai socotit?
Că... cu sănătatea măriei-voastre...
Ce?... Boieri, cine e mai bolnav din noi amândoi?
Aci (arată piciorul), oleacă măriata... Aci (arată
la cap) să se-ngrijească vărul Ulea...
Ei, nu uiţi că am tăiat pe din două moşiile Gădinţii, Storpul şi
Madravilele, după dreptate, jumătate ţie şi jumătate răzăşilor. Şi te-am
făcut paharnic, şi ţi-am dat viaţa mea pe mâna ta. Tustrei ţineaţi ochii în
pământ, ştiind că mie nu-mi plac oamenii care se uită în jos. Frunţile
sus... Aşa, că sus e luna, stelele, soarele şi cerul... de sus ne vine harul...
de sus, cearta... şi sus e mântuirea şi iertarea păcatelor noastre... (Saud
cântări nedesluşite din depărtări. A început să se coboare
întunecimea.) Ai aprins focurile, Arbore?
De trei nopţi ard.
Ia?... Rareş, repezi... (Rareş se duce-n fugă. Se urcă pe zid.)
(de pe zid) Abia se văd... Vin... Din Scheia... din Lisaura... din
Ciritei... de pretutindeni...
Oh! săracii!... Săracii mei ş-ai voştri... Săraci şi voi şi eu... Ce
bogată e Moldova! (Ştefan şi boierii se reped la zidul care înconjoară
ograda, afară de paharnicul Ulea, stolnicul Drăgan şi jitnicerul
Stavăr.)
(încet) Aţi văzut?
Văzut.
Nu mai e Ştefan!
Dar cine e?
Umbra marelui Ştefan. (Tustrei se duc şi samestecă
cu ceilalţi.)
(de pe zid) Ca nişte nori albi ce se târâie pe
pământ...
Da...
Ca nişte turme de berbeci...
Da... da...
Parc-aud ceva... dar nu-i văd...
Parcă văd ceva... dar nu-i aud...
Nu-i aud şi nu-i văd... dar îi simt...
I-aud şi-i văd, îi văd şi-i aud... O! cum se varsă apele în Siret,
aşa vin şuvoaiele în Suceava la chemarea voievodului lor!... Auziţi?... Sub
poale de codru verde...
Încep să-i şi văd...
Încep să-i şi aud...
(trage sabia şi face semn în depărtare) O! mai sunteţi?... Să
nu mai sece izvorul vostru!...

Acelaşi tablou ca în actul întâi, cu deosebire că e vară şi arborii încărcaţi
cu fructe, unele coapte, altele pârguite, altele verzi. S-aud păsările
cântând.

O, fetele mele iubite, mai lăsaţi lucrul... De-o lună
Ştefan nu dă semn de viaţă... Ce-a putut să i se întâmple?... Dar ce n-a
putut?... Bolnav... Abia se sculă din pat, şi porni cu iarna-n cap...
Doamne!
Frumoasa mea doamnă...
Până acum o lună primeam veşti peste veşti... Bine...
sănătos... zdravăn... aşează ţara... Întocmeşte Pocuţia... va sosi... biruitor
ca totdeauna... Îmi creştea inima... Şi de(înnumără pe deşte)... da... de
treizeci de zile, nimic...
Frumoasa mea doamnă...
S-a dus frumuseţea. Uită-te la părul meu. S-a lăţit
şuviţa albă cu două deşte de când nici o veste... Auziţi cum cântă de te
slăvesc... Sunt aceleaşi... Cântaţi, păsări ale cerului, nepăsătoare la
durerile noastre. A căzut omătul, a suflat vântul de primăvară, au încolţit
mugurii, a dat frunza, au spuzit florile, a legat iarăşi rodul... Şi toate
numai pentru voi. Partea noastră? Răbdări şi lacrimi. De ce omul n-a fi
putând a fire ca ştejarul? Iarna să-l scuture, vara să-i puie la loc
mândreţea şi bărbăţia!
Ce nu se schimbă, stăpâna mea a bună! Frunzele cresc şi nu
sunt aceleaşi. Stejarul are şi el o margine. Grâul e tot grâu, dar nu mai e
acelaşi. Doar glasurile rămân la păsări; ele se duc, altele vin... Şi noi
trăim cu părerea că numai omul îmbătrâneşte, se scutură şi cade.
Da, Reveca, gânduri, nimicuri. Să-l văd pe viteazul
meu... să-i fac patul... să-l culc... "Adormi, măriata, n-a fost nimic. O gâză
bate în geamuri"... Ce somn uşor în grijile grele... Î, muiere rea! Uitasem
pe Bogdan, odorul meu. Pe urmele tată-său calcă. Păcat că şi-a pierdut
ochiul. Eu am doi. La ce-mi slujeşte? Şi cu unul v-aş vedea pe lângă
mine. Am două picioare zdravene. Să împart: un ochi lui Bogdan, un
picior lui Ştefan... Aş întineri...
Şi eu... când m-ar lăsa doamna... ce-aş mai săruta?
Tu?
Şi eu, când vrea doamna, cu cine aş mai umbla?
Tu... O! muşatină! Aş lua de la mine şi-aş da la ai
tăi...
Ţie Domnul pe domnii noştri, doamnă!
Numele Tatălui... ş-al Fiului... ş-al Sfântului Duh...
Amin... Ţugulea!
Poruncă, doamnă.
Ce?
Da... măria-ta...
(făcându-se supărată) Sabia... cu care te-am încins
eu...
Da, măria-ta!
(pare necăjită) Şi de ce n-o mai porţi?
Ele ştiu... Să spuie Bălaşa...
Şotii, măria-ta... Zice c-aş fi zis eu că de ce nici la 14 ani,
aproape împliniţi, nu s-a dus la război cu tat-său Moşoroi, asta,
Moghilă...
Ai zis, aţi zis, ai râs, aţi râs, şi ştiaţi bine c-am dat în
genunchi la măria-sa Bogdan şi la tătuca... Şi ei au râs, dar nu ca dvoastră...
cu moşoroi... cu vătrar... cu potcă... şi câte şi mai câte... C-am
zis: săracul de mine, n-o mai port... Şi n-o mai port!
(ascunzându-şi surâsul) Altă dată să mi le spui mie.
Iacă le spui...
Mă băietane, pune sabia, că va sosi şi ceasul tău. Şi so
porţi...
Până când ţara va avea nevoie de ea...
Uf!
(către Reveca) Inimos şi mucalit ca tatsău... Ţugulea,
să dai ajutor Dochiei. Mamă Dochio...
La porunci.
A fiert grâul cu lapte?
Iacă-l aduc. Acuşi. (Dochia şi Ţugulea ies.)

Oană, Oană, ce roboteşti?
Spăl, măria-ta.
Ce speli, Oană?
Pentru împăratul nost'... Să fie gata pân-o veni...
N-ai isprăvit?
Isprăvit... Le-am luat a doua oară...
Cum îţi zice el, Oană?
Băbătie, măria-ta.
De ce, Oană?
Fiindcă aşa-i place, măria-ta.
Dar ţie cum îţi place, Oană?
Cum îi place şi lui, măria-ta.
Şi cum te mai alintă, Oană?
Dă, măria-ta...
Dă... cum, Oană?
Cum, măria-ta?
A! nu vrei să spui doamnei?
Cum să nu, măria-ta. Până acum doi ani mă suia pe genunchiul
drept... ba nu, p-ăl stâng, şi mă juca şi zicea: "Oană, Oană, bărlăoană,
Onoi, bârloi, Oi, moi"... De doi ani îmi zice: "Băbătie, cum o mai duci cu
bătrâneţile?" "Bine", zic. "Ai zis bine? Nu, rău, că sunt rele, bată-le focul".
Aşa, măria-ta.
(luând la o parte pe Irina) Ce vrei, Irino... Om de
război... Trei luni acasă şi nouă pretutindeni, numai acasă, nu.
Sufletul măriei-tale ca chipul măriei-tale... Maica Domnului,
adusă de la Roma de postelnicul Purcevici.
Soţie de domn şi mumă de domn, da Maica
Domnului nu, Irino.
Buuuno!

Cele de sus. DOCHIA intră aducând p-o tavă de porţelan albă cu margini
albastre grâul fiert. ŢUGULEA MOGHILĂ încins cu sabia.
Cine să guste întâi, măria-ta?

Buuun, măria-ta.
Grâul, spălat în zece ape, uscat, frecat, dezghiocat, puţintică
miere şi scorţişoară. Talgerele, boier Ţugulea.
Iacătă-le. Cel cu aur al măriei-sale.
(luând din grâu, scapă talgerul şi-l sparge) Ah! semn rău!...
Mă gândii la Ştefan, la piciorul lui, la bătrâneţea lui... Ia! Ascultaţi...

Cele de sus. 
Ah! Moghilă! Ce e? Bine?
Sărutăm dreapta, bine. Vine. Ce păcatele suflu
aşa...
Spune degrab...
Spui îndată, acuşica... Cât ai bea o oca de vin, şi
e aici. M-a trimis înainte să vă spui. Calul mia şchiopat, c-aş fi fost de
mult...
Mai iute, Moghilă, mai iute!
Nu e nici biruit, nici rănit...
Cum e?
Biruitor şi cu rana veche ceva mai înrăită ca-n
trecut...
A!
Şi ceva mai potolită ca acum şapte zile. Bogdan,
slava Domnului... Mă, Ţugulea taichii... Acum pe şart, măria-ta.
Da, da, Moghilă.
Mătură tot înaintea lui. Şi toţi îi jurară credinţă,
şi moldoveni, şi rusneci, şi leşi. Să fi văzut, doamnă, p-ai craiului
Lixandru... "in eternitate fidelitas, nos et descendentes nobis"
... Se
muie gerul. Se topiră zăpezile. Se umflară apele. El porunci să stăm pe
loc... Se retraseră apele... Să mergem înainte, până sub Halici. Acolo se
deschide o vale lărguţă. Întâi sta Luca Arbore, peste o mie de călăreţi. 
Mai departe, el, cu altă mie. Şi în fund, Bogdan, cu trei mii, pitulat întrun
zăvoi care închide valea despre răsărit... Caii noştri odihniţi şi iuţi...
Ne pomenirăm cu patru inşi c-un ştergar alb în vârful suliţei. Luca
Arbore le deschise drum până la el. Aci descălecară. Scoaseră căciulile
încondurate, îi sărutară mâinile şi-i dădură o carte ca din partea î.p.s.
cardinalului... Şi văzurăm pe domn ca pământul, că pământul nu l-ar fi
încăput... Atât le zise: Încălecaţi, şi haiti!... Veniseră potolit şi se duceau
într-o prăfăraie... Să tot fi trecut ca de când am început, şi se porniră
lungi şiruri de călăreţi. Leşii!... Când să se ciocnească cu Luca Arbore,
moldovenii se desfac în două, şi apucară unii într-o parte şi alţii într-alta.
Duşmanii se reped. El... face faţa dos şi dosul faţă, şi-o ia la fugă
stăpânită, ceva mai iute ca leşii... În apropierea zăvoiului se desfac în
două, unii într-o parte şi alţii într-alta... Până să se oprească leşii,
înfierbântaţi ca de biruinţă, s-aruncară valurile lui Bogdan chiuind şi-i
izbiră. Luca Arbore îi ia pe la spate, iar din coaste îi fulgeră ai domnului...
Ei, ş-apoi?
Prinşi de toate părţile, azvârliră armele jos. Şi
curse sânge până la ţurloaiele cailor... Straşnic răcnea leul Moldovei, că
auia valea şi codrii... Şi vitejii crezură că urlă a război... Şi el, pasămite, îi
ţinea de rău... Aşa se stinse ca la jumătate din leşi, până prinseră de veste
care era porunca domnului... Omul în frământarea luptei nu mai e om. Îl
loveşti, nu-l doare. Cade şi alţii îl calcă, nu simte. Tot se pierde ca în
genunea morţii!... Numai după ce încetează bătălia... Oh! Doamnă!... se
ridică de pe câmp atâta jale, că nu poţi... şi curg lacrimile, şi plângi fără
să ştii pe cine... Dădu poruncă să alegem şi să îngropăm pe morţii noştri.
Puţini picară, dar mari suflete. Ca la două sute... Aci închiseră ochii
postelnicul Şteful şi pârcălabul Hrăman. Că le zise milostivul: "Staţi,
moşilor, că nu e de voi!" Ei, aş!... Apoi intrarăm în Halici cu vro trei mii
de prinşi. Aci le dădu drumul şi le zise: "Spuneţi cardinalului să aibă pe
suflet sufletele morţilor din valea Haliciului". Şi înapoindu-le cartea le
zise: "Asta s-o scrie popilor, iar nu domnilor, şi nu domnului!"
Ei, ş-apoi...
Apoi porunci halicenilor să-i care piatră. Şi
cioplirăm cu toţii, vro două săptămâni, bourii Moldovei. Şi eu cioplii,
măria-ta, că domnul, văzându-mă, nu-şi putu ţine râsul şi zise: "Meştere
Moghilă, capul bourului tău ca coada lui Voitiş al meu... Mai grea dalta ca
sabia, Moghilă".
Apoi?
Apoi făcurăm moşoroaie şi pietruirăm Pocuţia
cu bourii noştri, adânci d-un stânjen, ducând dâră oablă din apa
Nistrului până-n muntele ăl mare ce stă ca şira spinării la apusul
Moldovei. În sus al lor, în jos, de sub pădurea de fagi a Haliciului, al
nostru. Şi...
Şi...
Şi, după ce aşeză ţara, lăsă pârcălab pe
Hrincovici şi vameş pe Chiracola. Şi ne înşiruirăm călări şi plecarăm
înapoi cu voievozii noştri înainte. Şi începurăm să cântăm: "Doină,
doină, nu te duce de la mine, doină, nu fugi de bine, doină". Într-o zi ─
Duminica Rusaliilor ─ sta soarele să scapete, ajunserăm p-o cărăruie de
piatră. O ploiţă caldă stropise fâşia de drum. Voitiş, înr-un ceas rău,
alunecă de picioarele de dindărăt. Domnul îi puse pintenii. Calul sări şi
căzu, apucându-i piciorul sub el...
(cu spaimă) Cel cu rana?
Da...
Oh!
În stânga prăpastie, în dreapta piept de munte.
Voitiş tremura... Când l-am scos, sângele pătrunsese prin legături... l-am
dus pe mâini... El atât a zis: "Unde e aţa mai subţire, acolo se rupe"...
Doftorul Cesena aci. Până a doua zi piciorul se făcu butuc... Boli, aiuri
ierte-mă Dumnezeu , se făcu mai bine, şi de şapte zile, pe drum.
Ah!
(auzind buciumele) Dar iată-l!... Răsare soarele,
şi încălzeşte şi pe boieri şi pe oase goale, fără deosebire, că nimeni nu s-a
plâns de judecăţile lui în vreme de pace, ori că-n războaie n-a sărit unde 
a fost mai greu, însufleţind pe cei cu inima scăzută... Doamnă, să plece
fetele... (Doamna face semn fetelor să se ducă.)
(furişându-se) Să nu-l văd? Mai bine oarbă decât să nu-l văd!
(Se dă după colacul de piatră al puţului.)

alb ca zăpada, vine rezemat la braţul şi mai mulţi
curteni, căpitani de oaste, copii de casă, hotnogi, hânsari etc.
(intră prin poarta turnului din dreapta cu tot alaiul) Staţi,
copii! Opriţi unde am văzut pe doamna!
Măria-ta!... (I s-aruncă-n braţe.)
Ea, ca cea dintâi rândunică, îmi vesteşte primăvara... Cătaţi
sub piciorul drept, şi de-ţi găsi cărbune, să-l beau în paharul meu de
sărbătoare, că e bun de friguri; de-ţi găsi plumb, să-l topim, să-l turnăm
într-o cană cu apă neîncepută, şi, din ce se va închega, voi vedea ce va
veni mai apoi..
(Şade pe o laiţă de piatră.)
(îngenunchind) Ţi-e cald, măria-ta?... Ai căldură...
năduşeşti...
Vrei să-mi fie frig? Cesena, cum e mai bine: cald ori frig?
Mai bine cald ca frig, ma preferisco recorito
senza sentir il freddo
.
Cărbune, măria-ta.
A, e negru, dar mai negre sunt sprâncenele doamnei... Cine-ar
avea inima aşa de mică şi aşa de neagră ca să ţie pică domnului lui?...
Mario! Fii mândră de Bogdan al nostru... Io, Ştefan voievod, m-am pus la 
porunca lui, ca şi portarul Sucevei, ş-a biruit tocmai cum aş fi biruit şi
eu... Nu e aşa, boieri? Nu e aşa, paharnice Ulea?... Nu e aşa?...
Îl uitasem pe el, măria-ta... Bogdane! (Bogdan dă-n
genunchi lângă doamna.)
Să-mi dea vin de Cotnar... Vreau să beau în sănătatea doamnei
ş-a fiului ei...
Vin, pentru ce vin? Non, serenissime.
Rareş!... (Rareş se duce repede pe uşa de pe terasă.) Doftore,
te-am ascultat până azi... Mi-e sete... Nu vezi pe cine am la genunchii
mei? Pe muma care a purtat în pântecele ei pe domnul de mâine al
Moldovei... Voitiş?... E bine?... El nu are abur, ci suflet... Să-l plimbe în
fiece zi până m-oi întrema... (Rareş vine cu trei pahare, două de argint
şi unul de alabastru, frumos lucrat, ca un potir. Ştefan fărâmă între
deşte cărbunele şi-l pune în paharul de alabastru. Doamna şi Bogdan
iau paharele de argint. Ştefan ridică pe al său.) În sănătatea...
Ah!... (Lasă paharul în jos.)
Ce te doare, păcatele mele?
Nimic pe domnul Moldovei... Ce e durerea?... Şi toate pe Ştefan
Muşatin, fiul lui Bogdan şi nepotul lui Alexandru cel Bun... Dă de duşcă,
Bogdane... (Ştefan soarbe paharul.)Cald...
Să ne odihnim, serenissime.
Să te odihneşti, doftore... În Italia se odihnesc mult principii...
îî!... Ce-o fi durerea?
Odihnă, serenissime.
Mă voi odihni, dar nu acum.
Te rog... să mergem...
Mă rogi?... Neadormitul Ştefan a ajuns lăuza Moldovei...
Moghilă, să-mi aduci pricinile ce-a judecat Bogdan şi-a rămas fără
pecetea domnească... O!... (Ştefan iese la braţul doftorului Cesena şi la
al Mariei pe uşa de pe terasă, urmat de toţi.)

vrea să se ducă şi se teme să n-o vadă.
În curând scaunul Moldovei e văduv. Piciorul lui
Ştefan obrinteşte. Încheieturile lui sunt prinse. Bietul domn! Mare a
fost... că de mărimea lui nu mai sufla nici un boier... Ei, ce ziceţi?
Ce să zicem?... Bogdan?... De viteaz n-are cum
mai fi. Dar cred că după datină ar avea drept Ştefăniţă, din Ţarigrad, fiul
răposatului Alexandru, feciorul cel mai mare al lui Ştefan...
Ş-apoi domn schilod cine a mai văzut? Chior?
treacă-meargă... dar orb? Că n-are un ochi deloc. I l-a scos cu suliţa un
călăreţ teuton la Cosmin... O! să-l fi văzut cu ochiul scurs pe obraz, ca un
ou cu puiul prins spart de-o cloşcă nedibace, cum răgea snopind pe
duşmani... ai fi zis că vedea mai bine cu un ochi decât cu doi...
Ţara are nevoie de tihnă. Cu Bogdan, iar războaie.
Ştefăniţă e nevârstnic. Vom alcătui o epitropie...
Din cei mai de seamă boieri... Hatmanul Arbore,
pârcălabul Grumază şi d-ta, paharnice Ulea...
Sâât! Nimic lui Arbore. Până n-o închide ochii
şoimanul, să nu vorbim decât boierilor cu meteahnă. Din sfatul
domnesc... lui Gavril Lepădatu şi comisului Roată. Atât. Ochiul
vulturului bătrân clipeşte încă... Vărsa văpăi, mă frigea privirea lui...
Sââât! (Tustrei ies pe poarta din dreapta.)

O! Doamne, Doamne! Să schimbe ei ursita? Cine să închidă
ochii? Domnul cel sfânt? N-are sfârşit cel care are milă de toţi! (Dă să
iasă pe după castel şi se întoarce la glasul lui Rareş.)
(ieşind din castel) Ce, fugi, Oană?
Nu, Rareş.
De ce-ţi sunt ochii roşii? Ai plâns?
Nu...
Ba da... Ochii tăi sunt tulburi...
Ce ochi să rămâie senini când ai bunului Ştefan ard!
El are nouă suflete, Oană. Ploile, zăpezile, zbuciumul şi
drumul lung şi greu... Olecuţă de odihnă, şi se întremează zmeul bătrân.
Da, Rareş, da...
Şi se face bine...
Bine?... Bine să-i dea Dumnezeu!... Bine...
Şi ţie, Oană...
Şi d-tale, Rareş...
Şi nouă, amândurora...
Şi, Rareş, şi...
Dă-mi o mână, Oană...
De ce?...
Aşa, că mi-e dragă...
O!...
Ce râzi? Nu ţi-am mai spus?
Ba mi-ai spus... de câte ori... În urmă mai ales...
Şi dreapta mi-e dragă, şi stânga mi-e dragă, şi amândoi
ochii cu lumini adânci, şi părul tău rotunjit pe spate şi învolt ca un fum
auriu, şi gura ta cu buze ca măceşea, şi mijlocul tău ca trestia de baltă, şi
mersul tău uşor ca de presură, şi toată fiinţa ta...
O! Rareş... (Râde.) Şi toată fiinţa mea... (Râde.)
Toată fiinţa ta mi-e dragă, că te iubesc, Oană!
Cum, Rareş?... (Râde.)
Întruna te-am visat, Oană... Şi te-am văzut întruna la
război... Când porneam cercetaşii, când mă băteam, când mă culcam,
când mă sculam, călare, pe jos, la şipote, în codru, neostiat în faţa
ochilor mei...
Ca p-o soră, Rareş.
Nu ca p-o soră...
Şi de când, Rareş?
De când împlinişi 14 ani... De pe la Paşte...
Mi-eşti drag, Rareş, dar...
Dar...
Nu ţii minte când mă ridicai în braţe să rup para cea mai coaptă,
când te căţărai în vârful copacilor ca să-mi dai pui de stăncuţă...
Da... şi te sărutam...
Da, şi mă sărutai... Ş-acum... na... sărută... (Râde.)
Nu, Oană, nu aşa!
Dar cum, Rareş, cum?... Ca p-o miluită fără părinţi?
Nu...
Ca p-o pripăşită la curtea doamnei Maria?
Ah! nu...
Ca p-o pasăre pribeagă?... Şi nu uita că tu eşti boier, Rareş...
Ce boier?... Al Mariei ş-al lui Rareş, pescarul din Hârlău.
Eşti căpitan de oaste şi prieten al domnului Bogdan...
Sunt ce sunt, şi fără tine mai bine să nu fiu!
Doamne, Rareş... Dar tu mi-eşti ca un frate... Eu mireasă? N-ai
nici cui să mă ceri.
Stăpânului a toate, ca unui drept părinte.
A! nu, Rareş, nu!... Nu simţ nimic în mine... Mieşti drag ca un
frate, dar nu te iubesc... Şi domnul e bolnav...
Domnul e bun, milostiv şi îndurător... (O sărută pe
amândoi obrajii şi pleacă repede.)
Ciudat!... Dar să nu uit pe paharnicul Ulea! (Iese prin stânga pe
după castel.)

 cu piciorul înfăşurat, iese şchiopătând puţin la braţul
(se aşează pe laiţa de piatră de sub copacul din mijloc) Aşa...
Aer, doftore, aer... Cosi, serenissime... non, serenissime... si,
serenissime ... pentru o zgaibă... Parc-aş fi copil...
Serenissime, nici o mişcare...
Zău...
Parole non piu
...
Non piu... Ca un mort... uf!... când voi avea nevoie de d-ta,
doftore, te chem... (Doftorul se duce în castel.)
Ascultă-l...
Eu?... S-ascult?
Măria-ta...
N-am ascultat de tătari, de leşi, de unguri, de turci... şi s-ascult
d-un venezian... a! ha!...
De când ai început să vorbeşti, a crescut căldura... (Îi
pipăie mâinile).
Şi va veni ş-un doftor de la Nüremberg şi altul de la MengliGhirai...
Îmi scrie că ştie şi toaca-n cer... Un evreu...
Mai puţin, măria-ta...
Puţin, puţin... Toţi doftorii la capul unui bolnav...
Măria-ta, foaia judecăţilor.
Ah!
Clucerul Moghilă? Să...
Măria-ta...
Judecăţile dezlegate.
(citeşte) Oancea cu văduva lui Isaia pentru o
fâşie de moşie. Prigonitorul pierde. Pan Mirăuţ nu dă depline socoteli
ipitropisiţilor săi nepoţi. E osândit să le plătească 100 de galbeni
genovezi şi să nu mai ipitropisească pe vreunul din neamul lui au din
prietenii lui. Obştea răzăşilor Pătrăşcani pentru 12.000 de fălci, cu
munte, cu stâni, cu ţărcători şi cu ocini. Judecata, peste altă zi
nehotărâtă...
De ce?
Prealuminatul Bogdan s-a făgăduit că va merge
însuşi la faţa locului.
Bine.
Vornicul Duma, fiul lui Vlaicu, vărul mărieitale,
cu şapte sate omeneşti pentru robire de mori. Vornicul Duma
pierde.
Cine pierde?
Vărul măriei-tale.
Bine!
Pârcălabul Ieremia cu popa Frusănel pentru
vaduri de pive. Frusănel rămâne pe pan Ieremia. Hatmanul Dugea cu
satele ruseşti de lângă Roman pentru vro 3.000 de stânjeni. Hatmanul
rămâne pe ruşi.
Î... î... î... rău... Bine a judecat, dar rău... Ştiu... Spune-i lui
Bogdan să taie din moşia mea Trifeşti 3.000 de stânjeni şi să dea
ruşilor...
(la urechea lui Moghilă): Scurtează.
Să nu ies eu scurtat, doamnă.
Ei?
Cele criminaliceşti. Din douăzeci de pricini,
două mai însemnate. Un nărăvit hoţ, tăierea mâinilor. Un ucigaș, zobirea
capului cu buzduganul. Toate au fost prefirate cu de-amăruntul de
înţeleptul Bogdan-vodă.
Bogdan... Război şi dreptate... Război împotriva oricărui
duşman şi dreptate faţă de oricine... de neamurile tale... de tine chiar,
deşi după legea pământului nu se cuvine să judeci. Domn d-ai fi... să stai
d-oparte... Alţii să aleagă.
Măria-ta, prea mult...
Dacă Cesena ar avea chipul Mariei ori Maria ştiinţa lui Cesena,
m-aş vindeca într-o clipă şi m-aş îmbolnăvi în cealaltă. Adu mâna,
Mario. Mai am căldură?
Nu, măria-ta.
Atunci?... Ce mai e, Moghilă?
Pricinile de judecat.
Le pui zi peste... Azi e 30 iunie... Peste trei zile. (Clucerul
Moghilă iese pe poarta din dreapta).

Oana, măria-ta.
Oana?... Să intre... (Oana intră.) A! băbătie... Cum o duci cu
bătrâneţile?... Vino încoa... aci... jos... mai aproape... (Oana îi sărută
mâinile şi le-aduce la frunte.) O plută bătrână şi scorboroşită lângă un
brăduţ verde, stufos şi drept! Cine te-aduse pe tine pe tărâmul ăsta? Şi de
unde?
Măria-ta... De unde?... Nu ştiu...
Nu mai am căldură. Sunt bine. Uite, Mario... De unde?... nu
ştii. Ia uită-te la mine... Aşa... Tu ai ceva în capul ăsta... Mi-ascunzi ceva...
Vrei să-mi spui şi te opreşti...
Aş vrea, măria-ta...
Ei...
Aş vrea, măria-ta...
Rareş...
(tresare) Rareş?
Da, Rareş, nu ţi-a mai prins vro stăncuţă... Da... da... s-a făcut
mare... E căpitan... Se bate cu leşii şi se bate zdravăn... O s-ajungă
hatman... Căci n-am avut parte de copii!... Alexandru... Iliaş... Petru...
Cât să lungesc pomelnicul?... Şi Olena, după fiul nebunului de cuscru al
Moscovei... Îi moare bărbatul... Ea şi fiul ei închişi într-un turn... Şi eu?...
Doar cu Bogdan...
(arătându-i pe furiş pe Oana) Să nu mâniem p-Ălde-sus...
Da... Partea mea a fost să sărut ce este al meu ca şi cum n-ar fi
al meu, să fur mângâierile, şi mângâiere să nu am... Ce-ai vrea să-mi
spui, Oană?
Aş vrea, măria-ta, să...
Ei...
Aş vrea...
Doamnă... să ştii că fetişcana asta s-ascunde de tine...
Da, Oană?... Vă las...
(cuprinzând genunchii doamnei) Iartă-mă, doamnă! (Doamna
Maria o mângâie pe păr, surâde şi iese.)

Mai aproape... mai... Spune-mi...
Sosişi, măria-ta... Tare mi-era dor... Mă dădui după colacul
fântânii... Ş-auzii tot...
Tot şi nimic...
Nu...
Atunci nici tot, nici nimic... (O mângâie.)
Nu... Porni alaiul domnesc şi trei boieri rămaseră...
Trei boieri?
Da... Paharnicul Ulea, stolnicul Drăgan şi jitnicerul Stavăr...
Paharnicul Ulea?
Vorbiră şi-i auzii... O urzeală, măria-ta...
Împotriva mea?
Nu, măria-ta...
Atunci, împotriva cui?
Împotriva lui Bogdan...
(sare în sus) Ce?
(intrând repede pe uşa de pe terasă) Basta, senerissime!
(pune mâna pe sabie) Ieşi! (Iese.) Dă-nainte, Oană!
Vor s-aleagă domn pe nepotul măriei-tale, pe Ştefan, fiul
răposatului Alexandru.
Şi-n locul cui s-aleagă domn? Nu este domn?
După ce nu va mai fi... (Îşi cuprinde capul în palme.)
Nici n-au treierat grâul din care să-mi fiarbă colivă şi mi-o şimpart!
(Ca şi cum ar vorbi singur.) Patruzeci şi şapte de ani am dus ţara
cu noroc... (Scuturându-se.) Am so duc şi când voi muri, şi după ce vor
pecetlui piatra pe dasupra mea!... Oană, bine-ai făcut... Să n-afle
doamna... Îţi poruncesc să nu mai ştii nici tu!
Da... Ca şi cum ar fi fost aici şi c-o lingură aş fi luat... şi-aş fi
aruncat în foc... a ars... şi-apoi, nimic... (Îşi scutură palmele.)
A!... Aşa... aşa... Du-te. (Oana se duce pe uşa de pe terasă.) O!
ce păcat că nu i-am mărturisit de unde e! (Îl trec lacrimile.) De! nu fi
muiere! (Bate în palme. Un curtean intră din dreapta.) Moghilă... Să vie
îndată. (Din întâmplare găseşte o oglindă veneziană.) Grozav am
îmbătrânit!

Moghilă, lasă închinăciunile.
Să-mi spuie popa, nu te mai închina... bine ori
rău... Dar să iasă din icoana la care te închini o mână care să te ia de
păr... O!...
Poftă de glumă... Să glumim, clucere Moghilă.
Să glumim?
Ah!... Nu e nimic... Unde-au ajuns slovenii cu letopiseţul meu?
Abia la jumătate...
La ce fapt?
La bătălia de la Cosmin.
Ce spui?... Abia vro 39 de ani din viaţa mea. Şi mai au...
Jumătate...
Încă 39 de ani...
Dacă jumătatea d-a doua n-a fi ceva mai lungă
ca cea dintâi.
O! ho! ho!... Slovenii s-au pripit la scris... N-au greşit...
presimţind că-n a doua jumătate... Cam grea răsuflarea de câteva zile...
Moghilă, ce face Voitiş... bidiviul care m-a purtat în spinare doisprezece
ani?
Ar face bine dacă n-ar fi pus picioarele în sus...
M-a lăsat?
S-a dus bietul Voitiş... Cum ajunse în grajdul de
piatră pică d-a-n picioarele, căscă gura, mai suflă o dată şi...
Aşa se cade să moară un domn... dar el...
Calul domnului, măria-ta...
Da, calul domnului... Ştefan fără picioare şi fără cal... O! şi cum
mă ducea la izbândă... ca un vifor năpustit în valea Sucevei!... Semn rău...
Ei, aş!...
Semn rău, Moghilă!... Ce va să zică să mori de moarte bună?
Să mori în patul tău.
Nu, Moghilă... Dumnezeu a dat omului simţurile prin care
veghează sufletul. La o cârnire a vieţii simţurile, unul câte unul, încep să
se întunece. O sită se coboară pe ochi, vezi turbure, nu mai vezi... Se
vătuieşte auzul. S-a dus ascuţimea lui... "Aud...? Ce zici?"... Nu mai
aude... Şi când cercetaşii nu mai veghează, sufletul părăseşte stârvul
acesta... Asta e să mori de moarte bună... Eu aud şi văd ca la patruzeci de
ani...
N-aveam dreptate?... Istoria a ajuns la
jumătatea vieţii măriei-tale.
Aşa ar fi de n-ar fi şi pieiri năprasnice... Nu de sabie, nu de apă,
nu de foc, ci când piei ca mine... Nimic. (Se sprijină pe Moghilă.)... Cu
sufletul întreg, cu dragoste pentru toată ţara cu tot cuprinsul ei... oh!...
Ascultă, Moghilă... Vorba de pe urmă a lui Ştefan e lege tuturora?
Sfântă ca sfânta cumincătură din sfântul potir!
Şi vouă, boierilor?
Boieri, curteni, răzăşi, ţărani, una în faţa
domnului.
Să strângi pe boierii şi pe ostaşii ce-au mai rămas în Suceava,
mâine, întâi de iulie, zi în care... Nimic. (Se sprijină pe Moghilă.)... Eşti
tu credincios, Moghilă?
Ca-n faţa lui Dumnezeu şi a Domnului nostru
Isus Christos... Jur!...
Nu jura... Că n-are să afle nimeni din ce-i auzi?
Nimeni!
Mâine sui în scaunul Moldovei pe Bogdan...
Doamne!
Ce?
Doamne... Facă-se voia ta...
Am îmbătrânit... O! îndoială!... Şi aş putea să scap... dar
sufletul nu vrea şi trupul nu mai poate... (Trage sabia pe jumătate.) Nu... 
nu mă mai ascultă... Degeaba o port... (Se reazemă pe Moghilă.)... Şi
poate să dau ochi cu Ăl-deSus...

Sala tronului. De jur împrejur, câte două rânduri de jeţuri în stil
bisericesc. În dreapta, lângă tron, un jeţ mai înalt cu stema Moldovei. Pe
pereţi se văd portretele străbunilor. În fund, în dreapta şi în stânga
tronului, două intrări. Pe laturea din stânga, planul al doilea, o uşă.
Ferestre în dreapta.

Fiecare păstrează puţin accent în vorbire, iar CESENA
vorbeşte pe jumătate italieneşte.
Rămâi ca marmora...
Multă lume grijit la Nüremberg, dar ca
palatinul n-am aflat... Aşa de bolnav şi aşa de tare... Iessus Maria!
Oţelit... în aer, în luptă... Pe trupul dumnealui numai
crestături... Am milă, n-am ştiinţă... Rana de la picior îi otrăveşte trupul
dumnealui... Şi Mengli-Ghirai e tare, dar un guturai, şi la pat... Atunci să
vedeţi... "Unde e Şmilică?... Şmilică, ai mâncat?... Şmilică, ce, tu eşti
supărat?" "N-am nimic." "Vezi, eu am, Şmilică". În viteazul ăsta, o putere
care scapă medicinii... O voinţă care a voit slobod până la sfârşit...
L-am văzut, amestecat cu nemţii. Gemea codrii de
freddo. El ajuta şi încuraja pe toţi... Cu miei ochii... come un fulmine dal
cello nella bataglia da Halicio... E ammalato Dio Santo!
Klingensporn, ce zici de rană?
Ai dreptate... Peste şaptezeci de ani...
hî... Să i-o ardem cu fierul roş...
Ei! prin câte focuri a trecut dumnealui... să treacă şi
prin ăsta... O să vrea?
Să-l încredinţăm că e durere
grozavă... "Serenissime, ma che dolore"... "Io voglio"... Ho studiato
questo uomo maraviglioso...
Sââât... Vine!

Cei de sus. ŞTEFAN intră pe uşa din stânga, şi mai îmbătrânit, cu
piciorul înfăşurat, la braţul DOAMNEI MARIA. Doamna, îmbrăcată
închis.
Doftori... prieteni... sunteţi bine? O! ce plecăciuni! Mă prind că
Şmil a măturat duşumeaua cu fruntea... Nu, Şmil... Mie nu-mi plac toate
câte îi plac bunului meu prieten Mengli-Ghirai... Niţică ştiinţă... Mario...
Mario... Ce tresari... (la doftori). Am căldură?
Oleacă, măria-ta.
Ard?
Arzi?... A, nu...
Dacă nu ard, ce vă-ngrijiţi? Cine nu arde nu se sfârşeşte...
Mai mult odihnă, măria-ta.
De mâine încolo, pace cu ştiinţa... Mă voi odihni... Aşa...
întins... nemişcat ca un mort... Nimic, Mario... Până mâine, trebile ţării...
Mario...
Ce porunceşte preaslăvitul stăpân?
Mai puţin ca o poruncă şi mai mult decât o dorinţă.
Ascult, Ştefane.
Aşa... aşa, dragă... Ah! e demult de atunci... Prea eşti
întunecată în straiele astea... Vreau ceva mai altfel...
Mă duc şi mă întorc cum doreşti.

(răsucind sabia) Cârjea mea, Şmil...
Cârjea?... N-aş vrea să iasă cârje din teacă...
Niciodată n-am scos-o împotriva unui om cumsecade.
Niciodată n-am dorit să fiu mai cumsecade...
(cu un surâs trist) Eşti cum eşti, cum ai ieşit din părinţii tăi...
Şi cârjea mea e cum e, cum a ieşit din mâna genovezilor...
O! biata mamă, tare a ţipat înainte să mă scoată...
Ce de ţipete până să scoată oţelul acesta, ce de lovituri, Şmil,
privind la fiecare lovitură o parte din soarta ei viitoare.
Putea genovezii s-o bată cât ar fi voit, dacă nu te-ai fi
bătut şi n-ai fi bătut măria-ta cu ea... Asta e adevărata ei soartă!
A! Ştii tu, Şmil, că tu eşti ca sabia mea?
Ca sabia?... Eu?... Şi de ce?
Ca şi ea, eşti foarte ascuţit pe dinăuntru.
Ea taie totdeauna, eu vindec când pot.
Când poţi, Şmil, dar când nu poţi?
Vindecă Dumnezeu unde nu putem noi...
Dumnezeu... Şmil, din două picioare bolnave tu poţi face
numai unul, dar zdravăn?
Asta?... Nu, măria-ta.
Dar din doi oameni sănătoşi ai putea să faci un bolnav?
Din doi oameni sănătoşi?... Aş face şi doi bolnavi
dacă m-ar lăsa inima.
(răsuflând adânc) Ah... Răsuflarea... Aci.
Non, serenissime, qui. (Arată piciorul.)
(punându-se pe un jeţ cu stemă): Îl simt mai puţin. (Se întinde.) La braţul doamnei am venit până aici... Nu pricep...
Te simţi mai bine, dar...
Sunt mai rău, ho! ho! Nu mai pricep... Sunt mai rău când sunt
mai bine, mai bine când aş fi mai rău, şi bine de tot când aş pune mâinile
pe piept... Signore, dă-mi braţul... î-î-î-î... Cu trei nu se poate să
scap... (Se duce în dreptul portretului lui Alexandru cel Bun.) Acesta fu
un om şi nu mai e de mult... Şmil, cum ţi se pare?
Parcă surâde... Bun şi milostiv...
De unde ştii? Tu n-ai auzit de el. Poate că nici tat-tău nu se
născuse pe când domnea el.
Ce poate fi rău în castelul acesta?
Ai!... Nimic... Şi dacă mâna ta cea dreaptă te sminteşte, taie-o
pe ea şi-o leapădă în foc...
Da, în foc, dar nu s-o tai...
Ce, Şmil, tu să îndrepţi Evanghelia?
Eu să-ndrept? Nu îndrept nimic, dacă nu îndrept
piciorul Domnului la al căruia nume se închină stăpânul meu... Am
cerca... dar sunt dureri... grozave dureri... o! brrrr!
Ce dureri, Şmil?
În loc să faci un foc mare, să tai piciorul şi să-l lepezi
în foc, mai bine ar fi să iei tăria focului şi să arzi răul care se întinde...
Brrr... Grozave dureri!
Brrr! grozave dureri... Şi se sfârşeşte. O! ho! ho! prieteni, şi vă
e milă?... Ardeţi stricăciunea după acest stârv care a fost odinioară
nebiruitul Ştefan! Puneţi foc pretutindeni, ş-aici... ş-aici... ş-aici... până-ţi
preface în scrum trecuta mărire de o clipă ce-a strălucit în faţa atâtor
orbi, domnii creştinătăţii!... Şmil... a! Şmil... puteai să-mi spui da
dreptul... Pe cuconi să-i momeşti, dar nu pe Ştefan... Ardeţi degrab şi
fără milă! (Le face semn să se ducă.) Să vedem dacă bătrâneţile mele s-or
mai aprinde de focul vostru.
Petru Rareş (Ştefan îi face semn să intre.)
Ce vrei, Rareş?
Doresc domnului nostru atotputernic sănătate şi voie
bună.
Doreşti?... Te cred... Domnului nostru... hî... Atotputernic când
îi doreşti sănătatea pe care nu o are?... Ce te sfieşti ca o fecioară când dă
cu ochii întâiaşi dată de ce-i e drag?... Rareş... de la cine-ai învăţat tu să
ţii ochii în pământ? De la mine? Sau de la tătâne-tău Rareş? Da... socul e
plăcut... o fi dând trandafiri...
Stăpâne, n-am învăţat ştiinţa ierburilor, dar, pe cât mă
taie capul, socul n-a dat niciodată trandafiri.
Dacă te-ar tăia capul cum taie braţul tău, dintrun pescar ar ieşi
preţ de ce-au prins toţi pescarii de la începutul lumii şi până s-ar sfârşi şi
peşti şi pescari... Oh!... Cine vine?... Mi s-a părut...
Doamne...
Mai bine.
Ce să fie mai bine?
Rareş, tu nu eşti un băiat cuminte... Pentru ce Oana... (Rareş
tresare.) Da... Oana mi s-a plâns că nu-i prinzi pui de sălbătăciuni... De
ce?... Te-ai făcut mare... O sajungi hatman...
Doamne...
(îl mângâie) Oh! prostule... Ce te-aduce?
Am venit...
Dacă n-ai fi venit, n-ai fi aci.
Să...
Să?
Iartă-mă, doamne, iubesc!
A! ha! Ba vezi c-o să mă îndrăgostesc eu!
E fată bună...
Bună şi frumoasă, fireşte.
Bună...
Ca pita caldă.
Bună... săracă... şi fără părinţi.
A! fără părinţi? Atunci cum s-a născut?
Necunoscuţi, măria-ta.
Ai dreptate, că tu cu tat-său d-ai vorbi nu l-ai cunoaşte.
Iubesc pe Oana, măria-ta!
Cum?... N-am auzit... O! ho! ho!!... Cu bătrâneţile... Da, Oana e
fată bună şi frumoasă şi cuminte... Piciorul meu ştie, şi Dumnezeu, şi eu.
Săracă şi fără părinţi... tu ştii... Dumnezeu n-a aflat... Şi eu mă îndoiesc...
Tu mi-o peţeşti mie ca p-un copil... Şi e copil, mititica... Biiine... Dar ei...
i-ai spus?
Da, măria-ta.
Şi?
Că mă iubeşte ca p-un frate, dar că nu simte nimic... Caş
fi boier, şi ea...
Aş, aş, aş! (Doamna intră pe uşa din stânga.) Doamnă... Ce
frumos eşti îmbrăcată... Rareş tocmai îmi povestea că iubeşte... Pe cine,
mă?
Pe Oana...
Pe Oana?... Dar e un copil... Şi săracă... Şi...
Un copil... Nici tu nu erai mai mare...
(speriată) Ştefane! Măria-ta! (Îl trage d-o mână.)
(îi face semn de înţelegere) Nu-ţi zisei d-asta, ci d-astălaltă.
Asta mă doare... Eu nu mă opui... Aş vrea să văd pe Oana alături de tine,
s-o îngrijeşti, s-o aperi, să aibă şi ea acelaşi nume ca tine. Când o zice
cineva Oana să se gândească la Petru şi mai sus... Rareş, dar şi tu eşti un
copil. Abia să fi împlinit douăzeci şi unu de ani. Ei, tu ştii din cine te-ai
născut... şi eu... Ia unul din caii mei, care ţi-o plăcea, fie şi pe Voitiş...
Voitiş?
Ştiu... Să nu încaleci pe Voitiş, ci să iei alt cal care să te ducă ca
vântul pe faţa pământului. Să nu ocoleşti nici deal, nici vale, nici munte, 
nici iaz, nici codri... până în Hârlău. Şi să-i spui Rareşoaiei aşa: Mamă,
mie mi-a venit ceasul, vreau să mă însor, şi mireasa mea e bună,
frumoasă, fără părinţi, este Oana de la curtea Mariei a bietului domn al
Moldovei. Şi ce-o chizbui ea să vii să-mi spui... Că despre mine, vă
blagoslovesc p-amândoi!
Zbor...
Să te văd... (Rareş dă să iasă repede şi se încurcă.) Nu p-acolo,
Rareş, că n-o să ieşi prin zid! (Rareş iese în fugă.) Patima, Mario. Şst
copil mi-aduce aminte vremile vechi. Îîîî... Nimic... trecător... Rău am
făcut... I-am crescut în neştiinţă... Va afla tot... Săracul Petru... Să-l
privim când pleacă... (Se duc la fereastra din dreapta.)
Să-l privim...
Da, a luat pe Dereş... Pune şeaua... Strânge chinga să crape
calul... Sus... (S-aude un tropot de cal.) De când sunt n-am văzut un
călăreţ care să-nghită depărtările... Mă... multă sănătate Răreşoaii... O!
iartă-mă, doamnă... O biată bătrână, bătrână... Pe după deal... la vale...
ca o mogâldeaţă... Abia se mai vede... Nu se mai vede!... Oh! sângele
Muşatinilor n-are astâmpăr, fierbe, năvăleşte ca haiturile de la munte!...
Mario, o să vie boierii... Să ne-mbrăcăm de sărbătoare. Bogdan nu vrea.
Opinteli zadarnice. Io, Ştefan voievod, vreau!
Să zic nu, m-aş uni cu duşmanii ţării împotriva
copilului meu, să zic da, aş ţine cu copilul împotriva tatălui. Se năruie un
tron din slava lui trecută şi un altul se ridică în strălucirea lui viitoare.
Plâng pe unul, binecuvântez pe celălalt. Între aste două măriri inima mea
de femeie nu găseşte mângâiere!
Ştefan a trăit, Bogdan începe! (Ies)

Văzuşi pe paharnicul Ulea?
Da, acum chiar.
Tot aşa?
Şi mai dârj.
A vorbit cu...
Da, cu cinci boieri mari, afară de cei doi din
Sfatul domnesc.
Ei, ce e?
Strună... Şi Ştefan din ce în ce mai rău...
Aşa se zice.
Vor să-l arză.
S-a mai vorbit ş-alt dată, dar cum e el, ba azi, ba
mâine, cu judecăţile, cu războaiele, cu trimeşii de la unguri, de la ţarul
Ivan, de la leşi, de la Mengli-Ghirai, de la turci, de la munteni, a dat zi
după zi, an după an, până l-a prididit boala.
Poi de l-o arde, cum e el de bolnav şi de bătrân...
Şi de slab...
S-a dus Ştefan...
Vecinica lui pomenire...
Dumnezeu să-l ierte...
A fost bun... nu zic...
Şi drept...
Cu ţara, da...
Pe noi ne-a cam scurtat...
Boier, răzăş, ţăran supus, era totuna în faţa lui...
Moşiile le împărţea numai la ostaşi...
Din supuşi îi făcea răzăşi, din răzăşi boieri
sadea.
Ce era boerul de sfat, Cosma Şerpe? Nimic. Un 
răzăş. După Bătălia de la Cosmin, îl boieri, şacum e în divanul ţării...
Şi cu munteanca ceea...
Jupânesele noastre, rar poftite la castel...
Că de doi ani, de când l-a înteţit boala, de loc...
Ca o călugăriţă... cu fetele, toată ziulica...
De Rareş... ce zici?
Harnic flăcău... Bun de războaie... Portarul
Arbore ştie multe...
He! ba vezi că nu... Cu el a petrecut Ştefan în
Hârlău... nu cu mine...
La frumoasa pescăriţă...
Păi Rareş...
Aşa se zice...
Arbore ştie bine... La naştere l-ar fi înfierat...
E!
...pe spata dreaptă c-un cerc.
Rareş o fi ştiind?
Nu se află.
Rareş plecă mai adineauri... Undeo fi plecat?
Se ducea p-un dereş de nu i se vedeau
picioarele... Unde? Nu ştiu... Ulea vine?
Nu crez, poate da, poate nu. Mi-a zis să ne uităm
bine la Ştefan, că el e cam bolnav...
Hî!
Ai auzit c-ast-noapte o bufniţă a ţipat toată
noaptea pe castel?
Nu.
Buha... ţipă, ţipă până despre ziuă... Când să
zboare, o mâţă neagră haţ, ş-o mâncă. Mâţa se spăla pe bot. Un vultur
căzu săgeată şi înhăţă pe mâţă. Pe vultur îl săgetă un curtean, şi alergând
după vultur, curteanul căzu într-o prăpastie...
Ce-o mai fi ş-asta?
Şi azi-dimineaţă o vacă, din vitele domneşti, a
sângerat îm şistar, pe când o mulgea...
Ciudat!
Jitnicerul Stavăr: Luna s-a arătat c-un cearcăn roşu; câinii au urlat; o
femeie a născut un copil cu picioarele de ied...
Urâte semne!
Ş-acum priveşte... (Se uită pe fereastra din
dreapta.)
Acuşica era senin, fără pic de nori, şi deodată se
bolovăniră nori negri cum e catranul, că sentunecă ca noaptea... Şi colo,
departe, departe, de unde izvorăşte Suceava, cerul e roşu parc-ar arde o
cetate.
Priveşte... Vezi tu un nor... ca un balaur? Cu cap,
cu gura căscată, cu aripile întinse... cum se repede să înghiţă p-un
moşneag cu plete lungi... Vezi? Aci... aci... ha... haiti... S-a topit
moşneagul... Cine vine?

Cei de sus. 
Bună ziua, frate Drăgan, bună ziua, Stavăr.
Bună să-ţi fie inima!
Ca totdeauna...
(se uită pe fereastră) Bună, bună şi nu prea
bună...
Ce? Inima lui Arbore?
Aş... ziua de azi... Se zice că ziua bună se
cunoaşte de dimineaţă... Până mai adineaurea senin, şi deodată s-a
întunecat că abia se mai vede...
Era să plec la Neamţu... M-ar fi murat ca p-un 
câine...
Înhămase la olac , când mă vesti Moghilă...
Ce sărbătoare să fie azi?
Nici una.
Moghilă mi-a zis să mă îmbrac ca de sărbătoare.
Şi mie...
Şi mie...
Şi mie...
Cine ştie ce vrea domnul, ţie-l Dumnezeu să-l
ţie...
Că mult e bun...
Şi viteaz...
Şi nepărtinitor...
Şi darnic...
Ce e al lui e-al ţării... Ce e-al ţării e-a lui Dumnezeu!
Drepte ş-a făcut cărările lui... Şi bolnav, că
mai bine aş fi fost eu...
(imitând pe Ştefan) Nimic... Mario... ce tresari...
Mititelul!
Că parcă n-ar mai fi el...
Cum n-ar mai fi el? Dar cine vrei să fie? Cine-ar
răbda cum rabdă el? Cine nu s-ar odihni în locul lui? Şi cine n-ar umplea
lumea cu vaietele? S-a plâns cuiva, Drăgane?
O vorbă, hatmane.
O vorbă neghioabă!
Fie...
N-ar mai fi fost!
Pace, fraţilor!

Cei de sus. Clucerul intră, răsuflând repede, prin dreapta.
Ei, asta nu înţeleg! Să mă tai şi să mă presari cu
sare pe crestături, şi tot nu înţeleg!
Ce, Moghilă, ce nu înţelegi?
Da d-ta, că eşti tobă de învăţătură, înţelegi?
Ce, mă omule, ce să-nţeleg?
Ai dreptate, că nu e de-nţeles... Mă duc la el. Se
plimbă prin casă. Cum mă văzu, zbughea în pat. Şi "aoleo, păcatele
mele... ce am...ce am"... Iacă nunţeleg, şi pace!
(Toţi boierii se uită cruciş la Moghilă.)
(surâzând) Păi nici eu nu înţeleg.
Nu spui eu?
Moghilă, vino-ţi în fire! Ce-ai spus? Cine a zis,
ş-a făcut, ş-a dres?
Nu vă spusei?... Adevărat... Capul meu ăl
zăpăcit. Paharnicul Ulea, frate...
Paharnicul Ulea?
Spus din fir-a-păr... Cum Şl-desus vrea... El aş...
"ce am... ce am"... Dar mort d-ai fi, şi la aşa poruncă ar trebui să te scoli
şi să umbli ca-n ziua dapoi...
Sââât!

îmbrăcat în zale de argint co mantie de postav roşu blănită cu cacom. Galben la faţă şi cu cearcăne la ochi. Şchioapătă. 
Vin pe uşa din stânga.
Sunt între două săbii... Doamna, ş-asta... Amândouă m-au
slujit cu credinţă... P-amândouă mi-am pus nădejdea. (Schimburi denchinăciuni.)
Vedeţi cum mă sprijin... Ş-amândouă mă ţin... Una d-ar fi
ceva mai slabă, m-aş prăvăli de pe scaunul Moldovei drept la Mânăstirea
Putnei, în rândul strămoşilor... O! lasă, Şmil, n-ai grije... (Se uită printre
boieri.) Voi fi al vostru... (Caută cu ochii.) Da... Şmil, da... Ai zis ceva?
Eu? Nu, măria-ta.
Parcă vedeam bine... (Se freacă la ochi. Către un curtean.) Să
vie boierii. Între ei nu era. Drăgan, mai încoa, Stavăr, mai aproape...
(Caută cu ochii.) Paharnicul Ulea n-a venit? Moghilă... (Boierii se uită
încurcaţi.)
Aici, măria-ta.
N-ai fost?...
Fost, măria-ta...
A plecat... Ţi-am spus să te duci îndată...
Îndată... măria-ta...
Nu l-ai găsit?
Găsit, măria-ta... E cam bolnav...
Ce?... E bolnavior, bietul paharnic... Cine să-mi guste vinul de
Cotnar...? Îl doare capul... Oh-ho!... Îl doare... Îl doare... Şi ce-l doare?
Ce că-l ia cu frig, că-l ia cu călduri şi stă ghemuit
în pat...
Îl doare capul!...
De cap nu mi-a vorbit, măria-ta.
Îl doare capul! La cap e stricăciunea... Nu e la locul lui...
Hatmane Arbore, să vie şi ostaşii... Nimic, doamnă... Ce fulgere... Ca
afară... Moghilă!
Ascult, doamne.
Ascultă, până mai ai când... Du-te la paharnicul Ulea... Şade
lângă castel... Cine mă iubeşte e-aproape de mine... Nu e aşa, stolnice
Drăgan?
Da, măria-ta.
Du-te de-i spune că eu şi jitnicerul Stavăr dorim să-l vedem...
Nu doreşti, Stavăr?...(Boierii să uită unii la alţii.)
Cum zici, măria-ta.
Dar tu cum zici?... (Lui Moghilă.) Că e rău să puie pe Drăgan şi
pe Stavăr împotrivă cu vorba lor şi vorbele lor împotrivă cu ei
înşişi... (Joc de priviri între boieri.) Că Ştefan n-ar sta la îndoială de ceea
ce ar trebui să hotărască dacă sufletul lui ar vrea...
Preaslăvite doamne...
N-ai înţeles?
Iaca sabia... taie-mă, omoară-mă...
Aşa de curat? (Jocul privirilor se înteţeşte.) Nimeni din voi na...
Cum să pricepeţi ceea ce nu e de priceput? După patruzeci şi şapte de
ani de domnie... A! Signore, să mă reazim de braţul tău... Moghilă...
(tresărind) Aci, doamne!
Ce strigi aşa de tare?... Du-te şi-i spune să vie până să nu viu
eu!... (Moghilă se duce repede. Din partea dreaptă intră Sfatul ţării, se
închină şi s-aşează în jeţuri.) Ce de judecăţi am vânturat
împreună... (Intră ostaşi prin partea stângă din fund.) Ce de
bătălii... (La sfetnici.)Senini şi fără interes... (La ostaşi.) Cu patimă şi cu
interes... Şi toate cu aceeaşi ţintă... Signore, treci de partea
astălaltă... (Intră paharnicul Ulea şi clucerul Moghilă prin dreapta.) A!
Paharnice... scumpa dumneavoastră sănătate...
Abia mă ţin picioarele...
Schimbă-le cu ale mele... Fii, mă omule, tânăr, voinic, ca un
brad, fii ca mine... Ei, oleacă suflarea... oleacă piciorul... oleacă de
căldură... oleacă încheieturile... dar încolo... aproape nimic... (Încearcă
sabia.) Nu vrea să iasă... Nu vreau să vrea să iasă... Şi de ce-aş
vrea? (Către Ulea.) Să spui feciorului tău să nu stea cu capul în jos...
Signore, mutăte în partea astălaltă...(Bogdan vine din fund trist,
îmbrăcat în zale de sus până jos, cu mai mulţi ostaşi.) Pe cine zăresc? Pe
tine te mai aşteptam... (Ştefan se suie în jeţul cu stemă din dreapta
tronului. Bogdan dă să-i sărute mâna. Ştefan îl opreşte.) Prea e caldă şi 
năduşită... Aşteaptă să se răcească...(Către doamnă şi Bogdan.) Ce
tresăriţi?... Da, văz o doamnă care se plimbă pe lângă castel...
(îndurerată) Nu e nimeni, măria-ta!
Nimeni... (Doftorul Şmil se pleacă la urechea domnului. Îi
şopteşte ceva.) N-ai grije... Voi fi al tău sau al doamnei...
Al doamnei?... Al doamnei Maria, măria-ta...
(se ridică din jet) Maria şi Moldova e totuna... Ostaşi, boieri,
curteni, v-am adunat aci să staţi mărturie după ce n-oi mai fi. Sunt
patruzeci şi şapte de ani... mulţi şi puţini... de când Moldova îmi ieşi
înainte cu mitropolit, episcopi, egumeni, boierii răzăşi şi ţărani, în
Câmpul de la Direptate, şi cum vru Moldova aşa vrusei şi eu. Că vru ea
un domn drept, şi n-am despuiat pe unii ca să îmbogăţesc pe alţii... că
vru ea un domn treaz, şi-am vegheat ca să-şi odihnească sufletul ei
ostenit... că vru ea ca numele ei să-l ştie şi să-l cinstească cu toţii, şi
numele ei trecu graniţa, de la Caffa până la Roma, ca o minune a
Domnului nostru Isus Cristos...
Numele tău, măria-ta!
Aşa e!
Nu... nu!... Eu am fost biruit la Războieni şi la Chilia, Moldova
a biruit pretutindenea! Am fost norocul, a fost tăria!... Sunt bătrân... (Se
întoarce şi priveşte grupul unde stau paharnicul Ulea, stolnicul Drăgan
şi Jitnicerul Stavăr.)
Nu! nu!
Oh! pădure tânără!... Unde sunt moşii voştri? Presăraţi... la
Orbic, la Chilia, la Baia, la Lipnic, la Soci, pe Teleajen, la Racova, la
Războieni... Unde sunt părinţii voştri? La Cetatea-Albă, la Cătlăbugi, la
Scheia, la Cosmin, la Lenţeşti... Unde sunt... bătrânul Manuil şi Goian, şi
Ştibor, şi Cânde, şi Dobrul, şi Juga, şi Gangur, şi Gotcă, şi Mihai
Spătarul, şi Ilea Huru comisul, şi Dajbog pârcălabul, şi Oană, şi
Gherman, şi fiara paloşului... Boldur?... Pământ!... Şi pe oasele lor s-a
aşezat şi stă tot pământul Moldovei ca pe umerii unor uriaşi! (Se opreşte
ostenit.) Suflarea... Bătrâneţea... (Săgetează cu privirile grupul lui 
Ulea.) C-am cercat să unesc Apusul într-un gând, că zic că sunt creştini,
şi trimeşii mei au bătut din poartă în poartă, rugându-se mai mult pentru
ei ca pentru noi, să lase războaiele de zaviste şi să se ridice împotriva
primejdiei obşteşti a creştinătăţii... Le trebuia un om?... Era... A fost...
Acum e bolnav... Văzând că rămâi cu făgăduielile, am căutat să unesc
Răsăritul. (Fulgeră, plouă repede.) Ş-am trimes la unguri, la leşi, la
litvani, la ruşi, la tătari... Au făcut cărări bătând drumurile pustii oamenii
mei, şi degeaba. Învoieli cu peceţi-n calapoade, iscălituri fudule... Şi
praful s-a ales de învoieli. Vladislav, un molâu, un întristat; Alexandru,
un fudul, un iagelon, o slugă a popii de la Roma; Ivan, un năuc, căzut în
copilărie... (Un tunet urmat imediat de un trăsnet.) Când voi fi în faţa
lui, voi îndrăzni să-i zic: "Doamne, tu singur ştii ce-a fost pe inima mea,
că-n tine am crezut, că nici o deşărtăciune nu sa lipit de sufletul meu, că
am stat zid neclintit în faţa păgânilor... Dar toţi m-au părăsit... Doamne,
osândeşte-mă după păcatele mele, ci nu mă osândi de pacea cu turcii
spre mântuirea sărmanului meu popor!" (Fulgere şi tunete.) Bogdane,
turcii sunt mai credincioşi ca creştinii cuvântului dat... Ţineţi minte
cuvintele lui Ştefan, care v-a fost baci până la adânci bătrâneţe... că
Moldova n-a fost a strămoşilor mei, n-a fost a mea şi nu e a voastră, ci a
urmaşilor voştri şa urmaşilor urmaşilor voştri în veacul vecilor... Ah!...
Nimic... Bătrân, bolnav şi neputincios... Mantia asta e prea grea... So
poarte altcineva mai tânăr... (Mişcare în mulţime.
Mirare.) Bogdane!... (I-o pune pe umeri.) Şi voi, mărturie a ceea ce aţi
văzut, spuneţi ţării(tunetele se înteţesc) că voinţa mea e să se ungă
Bogdan de când sunt în viaţă... Că voinţa mea ş-a ei a fost pururea
una... (Capetele boierilor se pleacă în semn de ascultare.) Signore, dă-mi
mâna.(Ştefan trage pe Bogdan spre tronul Moldovei.) Bogdane... vino...
suie-te... aşează-te... pune coroana... Bine... (Îngenunche.) Doamne,
binecuvântează... (Dă să-i sărute mâna.) Ah!... (Se rostogoleşte de pe
treptele tronului în braţele Mariei ş-a doftorului Cesena.)
Ştefane!
Altfel nu s-ar fi putut.
A murit?
Cine să moară? Soarele nostru na apus încă!

O cameră a castelului. În fund, un pat de stejar cu perdele de in.
Perdelele acoperă patul. Lângă pat, o piele de urs şi două de lup. O masă.
Pe masă, felurite doftorii şi paharul de alabastru. În fundul patului
Domnul nostru Isus Christos pe cruce. O uşă de paraclis. Un iconostas.
În stânga, o uşă cu trei trepte şi o fereastră care se deschide în curtea
castelului. Intrare în dreapta. Se crapă de ziuă. La început s-aud păsările
cântând. Un scaun cu stema Moldovei în planul întâi.


Culcă-te, frumoasă doamnă, n-ai închis ochii toată noaptea...
Măcar un ceas, doamnă.
Să-l fi văzut, o! Irino! Cu ce foc vorbea ascunzându-şi
durerile... părea un sfânt!... Câ câtă lepădare de sine şi-a scos mantia
domnească şi-a pus-o pe umerii lui Bogdan... A târât pe Bogdan pe tron,
a îngenuncheat, a dat să-i sărute mâna... şi s-a rostogolit... o!...
Osteneala, măria-ta.
De când se-ntoarse din pustia de Pocuţia...
Sât... Să nu te auză că vorbeşti aşa.
(se duce în vârful picioarelor la pat) Doarme domnul, doarme.
E zobit de osteneală.
A adormit? Se face bine.
Să te-auză Maica Domnului! (S-aude gemând. 
Doamna Maria se duce binişor la pat.)
Doarme?
Doarme, bogdaproste!
Odihnă sufletului fără odihnă!
De două nopţi n-a dormit aşa de liniştit. Cum aţipea,
lega vorbe fără şir cu unele gânduri întunecate... A! paharnice, vrei
ipitropie la scaunul Moldovei... Şi ieri, toată vremea cu ochii la
paharnicul Ulea... O fi ceva... Ce să fie?...
Nu e nimica...
Ca omul bolnav...
(se duce la fereastră) Şi ce bucurie!... Păsările au
început cu limbuţia lor... Cucul s-aude cântând... Soarele răsare aurind
munţii... Cerul senin... Şi Ştefan zace... Ce nepăsare! (Plânge năbuşit).
Culcă-te, frumoasă doamnă!
Ei, da, da...
Fie... În odaia d-alături... Rămâi tu, Oană... Cum s-o
scula să-mi dai de veste... Auzi?
Da, doamnă.
Mititica, cum se cunoaşte că n-a dormit... (Ies pe uşa
din dreapta).

într-un vestmânt de borangic.
Dă-i, Doamne, somn dulce şi mai dulce, ca la un copil de ţâţă
scăldat şi primenit!... Ce zile posomorâte şi ce nopţi lungi... Toată
nopticica m-am rugat... Să vedem ce face... (Se duce binişor la pat şi
desface perdelile.) A!...
Ce, te-ai speriat, Oană?... Dă perdelile într-o parte...
Credeam că dormi, doamne, credeam că dormi...
Vino-ncoa... Aşaaa... (Oana îngenunche lângă pat.) Aşaaa...
Credeam că dormi...
Dormii, ş-am să dorm, ş-am să dorm... Doamna?
Acum ieşi. Nu crez să-şi fi scos haina... (Se scoală.) Mi-a zis s-o
vestesc.
Lasă, Oană, pe biata doamnă să se întinză oleacă... Pe doftori
până i-am făcut să iasă... În curând au de lucru... Oană, ţie nu-ţi place să
vorbeşti cu mine?
Stăpâne...
Nu, băbătie, nu aşa... Aci... da...
Cum vrei, măria-ta...
Vreau să vorbim... mult... mult...
Cum vrea măria-ta, aşa vreau şi eu... Voinţa mărieitale nu-mi dă
pas să voiesc altfel... Şi mi-e aşa de drag!
Ce ţi-e aşa de drag?
Când simţ că-ţi fac plăcere... când îmi zici cum îmi zici...
Băbătie?... Oh!... nimic...
Ah!
Ce?... Boala mea?... Nu, n-am să mai bolesc multă vreme...
De ce?
Cum de ce?... Nu vrei să-mi treacă?...
O! ba da!... Dar măria-ta ai zis tocmai de la lingurea... "n-am să
mai bolesc multă vreme..." că... (Oana se şterge la ochi.)
Mie nu-mi plac...
Nici mie... Iacă aşa, ca o proastă...
Î... î... Să te sărut...
Aş vrea...
Ce?
Să te faci la loc, să-ncalici pe Voitiş...
Da, da, pe Voitiş...
Şi să te duci, să te duci, şi să te-ntorci iarăşi biruitor ca
totdeauna...
Să mă duc, să mă duc şi să mă-ntorc iar pe Voitiş...
Iar... În fiece zi de la Dumnezeu, noi, fetele, vorbim de biruinţele 
măriei-tale, parcă am spune nişte basme vechi...
Da, da... Mâna şi piciorul ăsta blestemat...
Nu zice aşa, măria-ta... De multe ori mă gândesc că de ce nu fusei
eu un băiat... Nu m-aş fi dezlipit de măriata... P-un cal ca un zmeu... c-un
paloş ca o limbă de foc... Şi mi-ai fi zis: Ioane... vezi bulucul cela? Să nu
mai fie! Şi unde m-aş fi săltat în scări, şi m-aş fi făcut nevăzut, şi m-aş fi
întors năduşală şi sânge, şi aş fi zis: Nu mai sunt, măriata!... Ba uneori
visez... Dacă...
Oană, ce suflet e-n tine!
Se vede că tata cine-o fi fost a fost ostaş.
(se scoală într-o rână) Da... şi ce ostaş!
L-ai cunoscut?
Fireşte!... Era un om... de măsura mea... Cu mustăţi aduse...
tocmai ca mine... Cu părul alb... Asta... nu... cu părul cărunt şi-l purta
lunguleţ... ca şi mine...
Bietul tata! Şi cum a murit?
Rănit la picior... ca şi mine... Ce fulgere...
Nu fulgeră, măria-ta...
Ca şi mine... Dă-mi un pahar cu apă...
Mă duc s-aduc proaspătă de la izvor... (Iese prin stânga).
Şstor copii nu le-am spus... păcat!... Şi mi-e aşa de dragă ca
ochii din cap... Î... Şi poate să mă duc călare pe Voitiş... E sângele meu în
ea... Să-i mărturisesc barim ca-n vis, până mai e vreme... (Se aude Oana
suind repede scările.) În inima mea, ca o dulce moleşeală... (Oana vine
c-un urcior de argint. Ia paharul de alabastru şi toarnă de sus).
Ce rece şi limpede e!
Limpede ca privirile tale, ca sufletul tău, ca vorbele tale...
numai că privirile, sufletul şi vorbele tale sunt calde ca lumina soarelui
de dimineaţă...
O! măria-ta!
Paharul!...
Dar nu bea repede... e prea rece...
Nu... (Ştefan bea şi începe să caşte.) Mi-e somn... Îmi cad
pleoapele... Oană... (Oana vrea să tragă perdelele.) Nu... parcă aş fi un
osândit... Doftorii se vede vă mi-au dat un aromitor... Du-te la fereastră,
Oană... (Cască.) Deschide fereastra... Aerul bun, dimineaţa... Soarbe-l pe
gură... Răsuflă bine... (Cască, se face că adoarme, apoi începe să
vorbească can vis, rar şi cu glasul schimbat.) O!... Ce?... Nu vreau...
(sare de la geamuri) Măria-ta!
...Pe valea unde se-ntinde umbra norilor ca un oghial ...
A adormit? Aşa de repede? Ca un copil la sânul mă-sei...
Visează...
...Zidăria cenuşie... Departe... Castelul meu din Hârlău...
L-am turburat cu vorba mea, ca o seacă... Ce să fac? Îl iubesc aşa
de mult... Aş vrea să fiu pielea de urs pe care calcă, vesmintele cu care sembracă,
sabia de care nu se desparte...
...E de mult... Nu... Răreşoaia... cânta de te slăvea cântece
bătrâneşti... Tot am uitat... Peste câteva luni născu o fată... Da... eu...
Ştefan... tatăl bun al ei...
De multe ori visezi ce cu gândul n-ai gândi.
Ştefan: ...La doi ani o iau ş-o aduc la curte... Mărturisesc doamnei... Cum
e ea bună... o creşte ş-o îngrigeşte ca pe copilul ei...
Ce Dumnezeu! (Să uită lung la Ştefan). Răsuflarea grea...
Doarme...
...N-a înţeles... De unde?... Se face mare... Ochii verzi, părul
rotunjit pe spate şi galben ca spicul copt... Oana!...
Poruncă, măria-ta! O! cum mi se bătu inima! Îmi vine să-l
deştept. Mâinile mi s-ar topi ca ceara... În vis multe spune omul...
...Mângâierea mea... Rodul meu din urmă... Visul meu... Căci
nu i-am spus... Poate să mor...
(se închină) Ferească Maica Domnului de jaful tătarilor şi de
moartea voievodului nostru!
...Pe umărul stâng are un luceafăr... semn că este ea...
Doamne!... Doarme... Visul lui mă arde... Mâna dreaptă îmi 
furnică... Ochii verzi, părul rotunjit, doi ani, creşte la castel, nu i-am
spus... E vis?... N-am voinţă... Şi-n vis vorba lui e poruncă... Să caut... să
mă uit... Ah! rupeţivă, încheietori, dacă nu vă desfaceţi... Oh! D-aia îl
iubeam, nu ca roabă, ci ca copil!... (Ş-acoperă ochii şi plânge năbuşit.)
Î... î... î...
Ce, măria-ta?
Ah! ce vis frumos... ş-odată într-unul urât!... Cum mi se bate
inima... apă... apă...
Apă, doamne! Bea apă, să-ţi treacă!
Oană, Oană! Vino încoa, aici... (Îi ia capul în mâini, o priveşte
ţintă şi lung ş-o sărută de mai multe ori, pe păr, pe obraji, pe frunte.) Ai
înţeles, Oană?...
Da, măria-ta! (Îi curg lacrămile.)
Nu plânge...
Nu plâng... Sunt fericită şi nefericită... Fericită de vis, nefricită că
suferi aşa de mult...
Rareş vrea să intre cu d-a sila... I-am spus...

prăfuit şi noroit.
(vine din stânga) Doamne!
O! Rareş, eşti ca un câine scăpat din jujău... O! ho!
M-a dus iubirea ca vântul şi m-a întors grijea ca gândul.
Am trecut râuri iazuri, mocirle, viroage. Nam ocolit nici deal, nici vale.
Mi-a plesnit calul, am prins altul... Al cui o fi? Nu ştiu. Ş-am ajuns.
Tot?
Tot, măria-ta!... Oană, să mă iubeşti ca pun frate.
Cum ţi-am spus, Rareş.
C-a p-un frate bun, din aceeaşi mamă şi din acelaşi...
Cum?
Din aceeaşi mamă...
Da, frate... (Se îmbrăţişează.)
Două ramuri ale aceluiaşi stejar bătrân! Rareş, grozav te
aşteptam... Ai! ai!...
Ce?
Nimic... (lui Rareş) Na. Ia cartea asta. Bag-o în sân. Ia seama
la pecetie. Pune caii la un olac. Alege unul bine ferecat. Şi la drum. Zi şi
noapte. Schimbă caii din popas în popas. Şi să nu te opreşti decât în
Ţarigrad. Acolo so dai în mână marelui vizir. Şi să vesteşti tuturora să nu
uiţi pe Ştefănel al răposatului Alexandru că ieri am pus pe Bogdan în
scaunul Moldovei şi azi, 2 iulie, se strâng glasurile ţării să-l aleagă şi
mitropolitul Gheorghe să-l ungă.
Da?
De ce te uiţi aşa?
Poi...
Poi?
Măria-ta...
Nu vezi suflarea mea? Nu simţi încheieturile mele?... Cum să le
simţi... Ai!... Ai auzit pe Ştefan văietânduse vreodată?
Nu, măria-ta...
L-ai văzut vrodată lungit în pat?
Nu, măria-ta...
Mi-a venit veleatul... O tărie mai am: să nu-mi ascunz
sfârşitul... (Oana plânge năbuşit.) Ah! Oană, Oană... vino încoa... trăieşte
trăieşte moş Ştefan... Rareş, ca vântul!
Ca vântul!
Meşterul pietrar...
Cine?... Să intre... Piatra care s-acopere ce a mai rămas din
deşărtăciunea omului...
Deşertăciunea omului?
Deşărt ca merticul cu boabe când ai golit merticul...
(se sileşte ca să-l înţeleagă) Când ai golit merticul?
N-ar fi totuna... Sunt deşert, dar de deşertăciuni niciodată nam
fost plin.
Doamne, iacă ce-am făcut! (Desfăşură un
pergament.)
Tu?
Din câte mi-ai spus, măria-ta.
Slovele prea mari şi prea mic chenarul.
Să sporesc chenarul.
Piatra e mărginită de... (Ş-arată.) Dacă sporeşti chenarul în
măsura slovelor ca să măreşti... (pe furiş de Oana) tocmai când... ai!... se
micşorează... Să se ducă din el ceea ce a fost silnic cuprins şi abia
aşteptată să izbucnească slobod... el... ai...! dar nu eu... Dacă măreşti
piatra, se supără cei din dreapta şi cei din stânga... Acolo sunt toţi
deopotrivă...
Cine se supără?
Meştere, păstrează măsura. N-am vrut un lucru uimitor, ci
cumpănit. Nu-ţi dau pe mână sufletul, ci trupul. (Meşterul pietrar iese
prin stânga.)
Trupul?
Cum? Să-i dau lui să-mi împodobească sufletul?
OANA: Sufletul? Dar ce om ar mai născoci când Dumnezeu n-a mai avut
ce dărui?
Taci... Simt ce e durerea...

(vine din dreapta) De mult te-ai deşteptat? M-ai
păgubit într-o clipă cu ce nu mi-ar da veacurile...
Care veacuri, buna mea Marie? Ale trecute sau ale ce vor veni?
Din ale trecute ai ieşit, nu puteai pierde din ceea ce n-ai învăţat. Cele
viitoare? Care înţelept nu va zice cu ecleziasticul: o sută de ani ca ziua de
ieri? Oană... un pahar de apă... o... o... o!... Aşa-mi placi, Mario!
Ce te-a durut, măria-ta?
Pe mine? Tot... Pe mine? Nimic.
Ţi-e cald?
Nu.
Ţi-e frig?
Nu.
Cum te simţi?
Ca doi oameni care ar ieşi din acelaşi om. Unul rănit, celălalt
mândru. Mi-e milă de cel rănit, mă duc după cel mândru...

Cei de sus. 
Ce mai faci, măria-ta?
Ce mai face paharnicul Ulea?
El? sănătos.
Adevărat? E mai bolnav ca mine.
Mai mult se făcea...
Ieri? Nu se făcea, se pregătea să facă... Umbla încet să nu-l
simţă nimenea... Cum vi se pare vorba lui?
Nu i s-aude glasul. Şopteşte, nu vorbeşte.
Şi ce şopteşte?
Nimicuri.
Nimicuri?
Dar ce şopteşte, Oană?
Ştiu eu, măria-ta?
Fireşte că tu nu ştii, cum e firesc să ştie portarul Sucevei...
Ce să ştiu, măria-ta?
Luaţi seama la Ulea, la Drăgan şi la Stavăr... Bogdan ce face?
Împotriva voinţei lui, ceea ce ia poruncit
măria-ta. Scrise lui Vladislav.
Eu nu dau porunci domnului meu...
Dar fiului tău?
Până ieri, el asculta, de ieri încoa eu ascult...
Au să vie doftorii, măria-ta.
Şi noi...
O să s-adune ţara, şi voi slujiţi domnului, nu omului, lui
Bogdan, nu lui Ştefan... Să nu se ţeasă vro urzeală...
Împotriva cui?
Împotriva voinţei mele de când eram domn...
Voinţa ta, doamne? Ca apele Ceahlăului când se
umflă primăvara. Ce zăgaz n-ar rupe? Cine să puie piepturile?
Ulea... Drăgan... Stavăr...
Dar n-a ruginit sabia care a slujit lui Ştefan!
Ho! domol, Arbore... domol... Vârâţi-vă printre cei ce se adună
şi spuneţi că voinţa mea e să nu curgă sângele pe locaşul meu ohavnic 
(Ies Arbore şi Toader prin stânga.)
(lui Arbore) Temeţi-vă de oamenii care şoptesc.

Sunteţi câteşitrei? Să cunoaşte că v-aţi culcat târziu...
Şi după ce s-ar cunoaşte, măria-ta?
Ochii traşi... o! o! o!... Şmil... parcă un zugrav ţi-ar fi încondeiat
chipul... Ca un mucenic...
Ca un mucenic? Eu? Ca un mucenic?
La măria-ta, nu se cunoaşte.
Nu se mai cunoaşte... Nu te gândi la zilele dacuşi, ci la
întruchipările de mai nainte...
Totdeauna, ai fost ca totdeauna!
Acu, ca niciodată... Şmil, dar ce sunt faşele acelea?
Astea? Pentru un copil sau pentru un om mare...
A?... Pentru un bătrân căzut în copilărie... A?
Care bătrân? Care copil?
Ho! Şmil... uită-te bine...
Iacă mă uit...
Şi nu-i vezi?
Ce să văz?
N-ai dormit bine, Şmil...
(nemaiputându-se stăpâni, cade în genunchi) Măriata...
Iacă bătrânul... Iacă şi copilul... Un copil parcă ar fi al meu...
parcă... (Îi bagă mâna prin păr.) De mătase... învolt... ca un fum cald
prin care ar trece razele soarelui...
Şi ce vor doftorii, măria-ta?
Vor să te sărut... (O sărută.) Nu-i aşa Şmil?
S-o săruţi? La asta mă gândeam!
Mario... Oană... (oftează lung)... ieşiţi... Vă chem eu...
Ah!
Cum oftă, milostivul...
Gata?
Şi, ilustrissime.
Gata?... Aproape gata... Dacă mi-ai da voie... să stai
aşa... cu faţa în jos... Aşa. Şi dacă mi-ai da voie, să trec pe sub măria-ta
faşa asta...
O! ho! ho!... Dacă mi-ai da voie, ş-un laţ de gât... Glumiţi,
Şmil...
Să glumim? E vreme de glumă? Şi cu măria-ta?
Desfă, Şmil! Ştefan al Moldovei n-are nevoie să fie
legat! (Doftorul Klingensporn aduce un mangal. În foc, fiare cu
mânerul de lemn.)
Să fie legat? Dar când vom trece cu para focului în
sus şi în jos, ca să ardem bine... Cum să nu sară-n sus măria-ta?
Vreau! (Doftorul Şmil îi desface legăturile. Ştefan îşi întoarce
privirile spre icoană.)Vedeţi?... Nici o legătură... A răbdat piroanele... A
ridicat ochii-n sus şi-a zis "Iartă-i pe ei, Doamne, că nu ştiu ce fac!" Şi el
a răbdat pentru alţii, şi eu să nu rabd pentru mine? (Se închină, apoi se
aşează cu faţa în jos.)
O!
Aide! (Scena se petrece după perdele.)
Acum încleştează mâinile.
(în torturi) Otce naş ije esi na nebeseh...
Tatăl nostru carele eşti în ceruri, sfinţească-se numele tău... Vie
împărăţia ta... fie voia ta... precum în cer şi pre pământ... Pâinea noastră
cea spre fiinţă dă-ne-o nouă astăzi... Şi ne iartă nouă datoriile noastre,
precum şi noi iertăm datornicilor noştri... Şi nu ne duce pre noi întru
ispită... ci ne izbăveşte de cel viclean... Că a ta este împărăţia şi puterea...
şi mărirea... şi mărirea... şi slava în veci... şi puterea...
O! părintele nostru!
...Şi ne izbăveşte de cel viclean...
O! minunat om!
Gesù Maria!
(se aude ca din depărtare) Petru Aron... la Răuseni... întinse
cursă fratelui său, tatălui meu Bogdan... Şi când îl străpunse, Bogdan îi
zise... Câine, ce-ai făcut pe fratele tău... Şi când îşi dete sufletul strigă... a!
a! o! o!

Cei de sus,
La intrarea din stânga apare o clipă paharnicul 
Ştefan... ce e, Ştefane?...
Măria-ta... Ce e, măria-ta?
Ca şi mort... la lucru...
E cald... (Îi pipăie mâinile şi le sărută.) N-a murit...
(doftorilor) Nu e aşa că nu moare, că nu moare...
Nu moare... Are atâtea puteri... Aşa un suflet,
Doamne...
Cum îi picură năduşelile pe pernă... Ce mult a
suferit... (Reveca şi Irina, la iconostas, zic rugăciuni.)
Ai ars tot?
Tot ce era de ars.
Scapă... ( şi doftorul Cesena
dau din cap.) Ce? Nu?
Si, signore.
Când s-o deştepta... oleacă de vin... (Oana se repede
şi aduce vin.) Aşa, un vin tare, să puie la inimă...
Şi linişte, linişte... Dumnezeu va face şi
minunea asta...
(turnând vin în paharul de alabastru, îi tremură mâna): E
cotnar... d-ăl care-i place măriei-sale... (S-aude tumultul în depărtare.)
Tocmai acum? Mâine nu s-ar putea?
Cum? Să ieşim din cuvântul lui?... Unde se 
află...
Ce strigă?
(ascultă) Nu s-aude.
(în toropeală) Mai repede... arde... o! o! flăcări...
Unde e paharul?
Iacătă-l!
(se mişcă) Ce foc! o! o! (Tumultul s-aude din când în când.)
Foc nestins!
(se întoarce, deschide ochii, se uită la toţi) Maria... Oana...
Şmil... N-am murit?
Nu... nu... (Plânge şi-i sărută mâinile.)
Atunci, de ce plângi?
Măria-ta, niţel vin...
Şmil... (Un zâmbet dureros. Soarbe vinul.) Aaah! Dar ce mă
arde aşa? Că bine ziceţi... Ce e focul ăsta pe lângă focul de pe inima mea...
Ia! (S-aude tumultul mai limpede.) Ce?... N-auz bine? Ba, auz... Ce
strigă?
Aleg pe Bogdan, măria-ta.
Î... î... î... Parcă ş-un alt nume... Nu strigă toţi la fel... Cine să
trăiască? (Se scoală pe jumătate.) Cine să trăiască?... Ştefan? Eu? Fiul
cui?... Nepotul cui... Moghilă, vezi ce strigă...(Moghilă se duce la
fereastră şi se întoarce schimbat la faţă.) Spune-mi vorba care ar ucide
pe oricare altul în locul meu... Ce?...
Nedesluşit... Mă repez să aflu... (Iese repede
prin stânga.)
Orice mişcare...
E moartea!
Auzi, măria-ta!
N-auz... S-a potolit... Iar încep?... A... a... a... a!... (S-aude
glasul lui Ulea cerând domn pe Ştefăniţă.) Daţimi... ah!... daţi-mi...
Ce faci... (Toţi îl înconjoară d-aproape.)
Nu!
Nu!
Ah! nu!
Nu!
Nu!
A! nu!
Toţi, duşmani?... Şi tu, Oană?... (S-aude din nou strigând pe
Ştefăniţă. Se ridică în picioare.)
Nu... nu te duce...
Tu să schimbi ce-mi este scris... Oană! sabia... sabia... c-am să
judec!... (Oana îi dă sabia.) Ştefan, nu Ştefăniţă... Viu, viu, numaidecât!
O! ho! ho! să se împlinească legea!... (Ştefan pleacă repede şi,
şchiopătând mai greu, iese prin stânga.)
(târându-se în genunchi): Ah! nu! nu te duce! (Se
ridică în picioare şi fuge la fereastră.) A!... se duce ca un vifor... Ca un
taur îndârjit în mijlocul mieilor!
S-a sfârşit! Păcat!
Ah! Doamne!
N-a picat?
Da... păcătosul...
Un munte i-ar fi stat în faţă!
Spune poporului ceva... (S-aude: "Să trăiască
Bogdan!") Se cutremură... Se întoarce... Vine... (Toate izbucnesc în
plâns.)
ŞTEFAN se opreşte pe treptele intrării, cu părul în neorânduială,
tulburat, ca un halucinat. De pe sabie curge sângele. Toţi fac câţiva paşi
spre el şi se opresc încremeniţi de durere şi de spaimă.
O! cine vrea pe Ştefăniţă, nepotul răposatului domn al
Moldovei?... Cine a zis că sunt bătrân şi bolnav?... Pe Ulea l-am măsurat
cu privirea... Murise înainte d-a-l izbi!... Picăturile astea sunt calde... În 
fiece ostaş e o fiară!... Iatăl... Pândeşte călare... Calul îi tremură şi joacă...
Bagă pintenii pân la rădăcină... Chiuie de-nfioară valea Racovăţului...
Unde e mai greu, acolo cade... Un leu în mijlocul dihorilor... Zboară
capetele până nu mai simte mâna din umăr... Când mă văzu, îşi cuprinse
faţa cu amândouă mâinele, şi eu cu amândouă o învârtii, şi trecu prin el
ca printr-un aluat ce se dospeşte... Dumnezeu să-l ierte... Dumnezeu?...
Dar cine e de vină? Io, Ştefan voievod, am suit pe Bogdan pe tron... Io,
Ştefan voievod, i-am aşezat cu mâna mea coroana strămoşilor mei... El fu
de faţă şi văzu ce vreau eu, şi tot sfatul, şi toată ostăşimea... Sufletu-mi
nu vrea, şi ca un scos din fire se aruncă în sabia mea... Cine e de vină?...
Se cutremura Moldova şi-o prăpastie se deschise... Şi cu acest sfânt oţel
oprii cutremurul şi umplui prăpastia! (S-aude: Să trăiască domnul
Bogdan!) Î... î... î... Da...! S-a împlinit legea! (Scoboară treptele şi aruncă
sabia.) Ţi-ai împlinit menirea ca şi mine! Maria... Oana...
Răsuflarea... (Cade pe braţele lor şi-l duc pe scaunul cu
stemă.) Deschideţi geamurile... Apă... (Oana îi dă apă în paharul de
alabasru.)
(covârşită de durere) Măria-ta, să te odihneşti!
Mă voi odihni...
Bogdan e domn... Uită tot...
Voi uita tot... nu-mi voi aduce aminte de nimic... (Suflă greu.
Pipăie pe Maria şi pe Oana.) Să dăruiţi paharul acesta Mânăstirei
Putna... Nu vine...? Mai iute...
Cin să vie, măria-ta?
Nu, doamna aceea înfăşurată în negru... Ea o să vie mai degrab
decât am dori-o... Poftim... Te-am privit datâtea ori în faţă... Nu mi-e
frică de tine... (Sughiţă.) A! ci vin o dată, Bogdane, că nu pot...
(S-aude la intrare: Să trăiască vodă Bogdan! Năvălesc Bogdan,
hatmanul Arbore şi toţi ceilalţi pârcălabi şi Sfatul domnesc, ostaşi,
popor, şi cad în genunchi.)
A! Măria-ta!
E... (Sughiţă.) E... mă-ri-a-ta!... Frig... frig... (Se uită la
doamnă, apoi se uită lung la Oana.) Mai bine... (Sughiţă.) Mă... voi...
odihni... (Se întinde în şira spinării. Face cruce.) O... o... o...
Moldova... (Îi cade capul pe pieptul Oanei.)
(Din mulţime s-aude un geamăt lung.)
Cortina
