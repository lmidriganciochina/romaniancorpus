Ranit cu coarnele de-o fiara oarecare,
Se mâniase leul ne-nchipuit de tare -
Si pentru-a nu mai fi supus
Atâtor suferinte stârnite de-un supus,
A hotarât sa scoata din locurile sale
Pe toate-acele animale
Ce coarne-aveau în frunte.
Fiindca nimeni nu putea pe dânsul sa-l înfrunte,
Capre, berbeci si tauri plecara-n alta parte.
La fel facura-ndata si ciutele si cerbii.
Un iepure vazându-si, pe cuvertura ierbii,
Umbra urechilor, se-nspaimânta de moarte.
El se temea ca nu cumva
Un nu stiu ce inspector drept coarne sa le ia.
- Vecine greier, zise, adio! plec de-aici,
Caci chiar de le-as avea mai mici
Decât le are strutul, mi-ar fi la fel de teama.
- Cum coarne? el întreaba. Ma crezi naiv, se cheama,
Cum o sa spun asa ceva?
Se vede doar ca sunt urechi sadea.
- Se va sustine, totusi - spuse iar animalul temator -
Ca-s coarne-adevarate, si înca de licorn.
Si-oricât la interogator,
Oricât neadevarul cerca-voi sa-l rastorn,
Nu-ncape nici o îndoiala
Ca spusa mea va trece drept sminteala.