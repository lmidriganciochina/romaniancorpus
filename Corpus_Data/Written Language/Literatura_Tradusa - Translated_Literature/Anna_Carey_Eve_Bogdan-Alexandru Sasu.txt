
Scumpa mea Eve,
Astăzi, în timp ce mă întorceam de la piaţă, cu tine gângurind în scaunul tău special pentru bebeluși și cu portbagajul plin cu lapte praf și orez, am văzut munţii San
Gabriel — i-am văzut cu adevărat pentru prima oară.
Mai fusesem pe acest drum, dar de data aceasta a fost
diferit. Îi vedeam dincolo de parbriz: culmile lor albastre-verzui nemișcate și tăcute, veghind asupra orașului,
atât de aproape încât simţeam că le puteam atinge. Am
tras pe dreapta doar ca să îi privesc.
Știu că voi muri curând. Molima îi doboară pe toţi cei cărora le-a fost administrat vaccinul. Nu mai există zboruri. Nu
mai există trenuri. Drumurile către ieșirea din oraș au fost
blocate, iar acum suntem cu toţii în așteptare. Telefoanele și
internetul au încetat de mult să mai funcţioneze. Robinetele
sunt uscate și, rând pe rând, orașele își pierd energia.
Curând, întreaga lume se va cufunda în întuneric.
Dar acum suntem încă în viaţă. Poate chiar mai în viaţă
decât am fost vreodată. Tu dormi în camera de alături. 
10 A n na Ca re y
Aud din acest scaun melodia cutiei tale muzicale — cea
cu micuţa balerină — cântându-și ultimele note ca un
clinchet fi rav.
Te iubesc, te iubesc, te iubesc.
Mama

Când soarele dădea să apună peste perimetrul de
cincisprezece metri al zidului, pajiștea Școlii era plină de
eleve de clasa a douăsprezecea. Fetele mai mici erau aplecate
pe ferestrele dormitoarelor, fl uturându-și steagurile cu Noua
Americă în timp ce noi cântam și dansam. Am apucat-o pe
Pip de o mână și am învârtit-o atunci când formaţia a început
un cântec cu un ritm mai rapid. Râsul ei scurt și sacadat a
acoperit muzica.
Era seara de dinaintea absolvirii, iar noi sărbătoream. Ne
petrecuserăm cea mai mare parte a vieţii în interiorul zidurilor fortifi cate, fără să fi cunoscut vreodată pădurea din spatele lor, iar aceasta era cea mai grandioasă petrecere care ni se
organizase vreodată. O formaţie era instalată lângă lac — un
grup de fete de-a unsprezecea, care se oferiseră voluntare —,
iar paznicii aprinseseră torţe pentru a ţine la distanţă șoimii.
Pe masă se afl au toate mâncărurile mele preferate: pulpă de
căprioară, friptură de porc mistreţ, prune confi ate și castroane pline cu fructe de pădure. 
Directoarea Burns, o femeie durdulie cu o faţă de câine
sălbatic, se ocupa de masă, încurajând toată lumea să mănânce mai mult:
— Haideţi, haideţi! Nu vrem să lăsăm toată mâncarea
asta să se risipească. Vreau ca fetele mele să fi e ca niște purcelușe rotofeie!
Grăsimea de pe mâini îi tremura în timp ce gesticula spre
masă. Muzica a devenit lentă, iar eu am tras-o pe Pip mai
aproape, conducând-o într-un vals.
— Cred că ești bună de bărbat, a spus ea în timp ce alunecam către malul lacului.
Părul roșu i se lipea de faţa transpirată.
— Sunt frumos, am spus eu râzând, ridicând sprânceana
pentru a simula trăsături masculine.
Era o glumă la Școală, deoarece trecuseră aproape zece
ani de când nici una dintre noi nu mai văzuse vreun băiat sau
bărbat, asta dacă nu puneai la socoteală fotografi ile Regelui,
expuse în sala principală. Le imploram pe profesoare să ne
povestească de vremurile de dinaintea molimei, când fetele
și băieţii mergeau la Școală împreună, însă ele spuneau doar
că noul sistem era pentru propria noastră protecţie. Bărbaţii
puteau fi manipulatori, înșelători și periculoși. Singura excepţie era Regele. Numai de el trebuia să ascultăm și numai
în el trebuia să ne încredem.
— Eve, a sosit timpul, a strigat Profesoara Florence. Stătea
lângă malul lacului, ţinând o medalie de aur în mâinile ei zbârcite și uscate. Uniforma obișnuită a profesoarelor, o bluză roșie cu pantaloni albaștri, atârna lălâie pe trupul ei minion.
Fetelor, adunaţi-vă!

Formaţia s-a oprit din cântat, iar în aer se auzeau sunetele
pădurii de dincolo de zid. Am pipăit fl uierul metalic de la
gât, recunoscătoare că-l aveam în caz că vreo creatură avea
să sară peste zidul fortifi cat. Chiar și după toţi acești ani la
Școală, nu mă obișnuisem nicicum să aud luptele între câini,
poc-poc-poc-poc-urile distanţate ale mitralierelor și scâncetele îngrozitoare ale căprioarelor mâncate de vii.
Directoarea Burns a venit șontâc-șontâc și a luat medalia
din mâinile Profesoarei Florence.
— Ei, ei, haideţi să începem! a strigat ea în timp ce fetele
de clasa a douăsprezecea, patruzeci la număr, se adunau pentru a privi.
Ruby, prietena noastră cea mai bună, se ridicase pe vârfuri pentru a vedea.
— Aţi muncit cu toatele din răsputeri pe perioada Școlii,
dar probabil că nimeni n-a muncit mai mult decât Eve.
Spunând asta, s-a întors către mine. Pielea de pe faţă îi era
ridată și lăsată, formând mai multe rânduri de guși.
— Eve s-a dovedit a fi una dintre cele mai bune și mai
strălucite eleve pe care le-am școlit aici, a continuat. Prin puterea cu care am fost învestită de către Regele Noii Americi,
îi ofer Medalia Realizărilor.
În timp ce-mi apăsa în mâini medalionul rece, toate fetele
au început să aplaude. Pip a adăugat și un fl uierat strident cu
degetele.
— Vă mulţumesc, am spus încet.
M-am uitat spre lacul lung, ca un șanţ, ce se întindea dintr-o parte a zidului în cealaltă. Privirea mi s-a oprit asupra clădirii uriașe fără ferestre de dincolo de el. În ziua următoare, 

după ce voi susţine discursul de rămas-bun în faţa întregii
școli, paznicii de dincolo de lac vor întinde un pod, iar absolventele mă vor urma, într-un singur rând, pe partea cealaltă.
Acolo, în acea structură masivă, vom începe să ne învăţăm
meseriile. Petrecusem mulţi ani învăţând, perfecţionându-mi
latina, scrisul și desenatul. Petrecusem ore întregi la pian, învăţând compoziţiile lui Mozart și Beetho ven, privind mereu
către acea clădire din depărtare — ţelul suprem.
Sophia, șefa de promoţie de acum trei ani, stătuse pe același podium, citindu-și discursul despre marea noastră responsabilitate ca viitori conducători ai Noii Americi. Vorbise
despre cum va deveni doctoriţă și despre cum va munci pentru a preveni viitoarele molime. Probabil că acum salva vieţi
în capitala Regelui, Orașul de Nisip. Se spunea că el îl construise pe un deșert, făcând ceva dintr-un loc unde cândva
nu fusese nimic. Abia așteptam să ajung acolo. Voiam să fi u
artistă, să pictez portrete precum Frida Kahlo sau peisaje feerice precum Magritt e, realizate în frescă de-a lungul marilor
ziduri ale Orașului.
Profesoara Florence și-a așezat mâna pe spatele meu.
— Tu reprezinţi Noua Americă, Eve — inteligenţă, mun că
asiduă și frumuseţe. Suntem așa de mândre de tine!
Formaţia începuse un cântec mult mai animat, iar Ruby
fredona cu voce tare versurile. Fetele de pe pajiște râdeau și
dansau, tot învârtindu-se una pe cealaltă până ce ameţeau.
— Haide, mai mănâncă ceva.
Directoarea Burns o înghiontea pe Violet, o fată mai scundă cu ochi negri, migdalaţi, spre masa cu mâncare. 

— Care-i treaba cu ea? a întrebat Pip, alunecând pe lângă
mine.
A luat medalia în mână pentru a se uita mai bine la ea.
— Știi doar cum e Directoarea, am început eu, pe cale să-i
reamintesc lui Pip că cea mai bătrână Profesoară a noastră
împlinise șaptezeci și cinci de ani, avea artrită și își pierduse
întreaga familie când molima se terminase într-un târziu,
acum doisprezece ani.
Însă Pip a clătinat din cap.
— Nu ea — ea.
Arden era singura elevă din clasa noastră care nu petrecea. Se rezemase de peretele dormitorului, cu braţele încrucișate la piept. Chiar și cu puloverul gri, urât, care avea cusut
pe piept blazonul Monarhiei Noii Americi, chiar și încruntată, ea tot frumoasă era. În vreme ce majoritatea fetelor de la
Școală își lăsau părul lung, ea își tăiase coama neagră într-o
tunsoare bob scurtă, care-i făcea pielea albă să pară și mai
albă. Ochii ei căprui erau împestriţaţi cu auriu.
— Pune ea ceva la cale, știu sigur, i-am spus lui Pip, nedezlipindu-mi ochii de pe Arden. Mereu pune ceva la cale.
Pip și-a trecut degetele peste medalionul neted.
— Cineva a văzut-o înotând de-a lungul lacului…, a șoptit ea.
— Înotând? Mă îndoiesc.
Nimeni din fort nu știa să înoate. Nu ne învăţaseră. Pip a
ridicat din umeri.
— Cine știe, când vine vorba de ea?
În vreme ce multe dintre fetele din clasa a douăsprezecea
veniseră la Școală la vârsta de cinci ani, când molima luase 
16 A n na Ca re y
sfârșit, Arden sosise la Școală la opt ani, astfel că întotdeauna
fusese ceva diferit cu ea. Părinţii ei o lăsaseră la Școală până ce
aveau să se stabilească ei înșiși în Orașul de Nisip. Lui Arden
îi făcea plăcere să le reamintească elevelor faptul că, spre
deosebire de noi, ea nu era orfană. Când își va termina de
învăţat meseria, se va retrage în noul apartament al părinţilor
ei. Nu va trebui să muncească nici măcar o zi în toată viaţa ei.
Pip hotărâse că asta explica un adevăr mai profund în legătură cu Arden: deoarece avea părinţi, nu se temea să fi e
dată afară din Școală. Deseori, comportamentul ei rebel lua
forma unor farse inofensive: smochine putrezite în terciul de
ovăz sau un șoricel mort în chiuvetă, acoperit cu pastă albă
de dinţi. Însă alteori era rea, chiar crudă. Arden îi tăiase odată
lui Ruby coada lungă de cal, doar pentru că se amuzase de
șasele pe care îl luase ea la examenul de ”
Pericolele reprezentate de băieţi și bărbaţi”.
Totuși, în ultimele luni, Arden fusese ciudat de cuminte.
Apărea ultima la masă și pleca prima, și era mereu singură.
Aveam sentimentul că plănuia cea mai măreaţă farsă pentru
absolvirea de a doua zi.
Într-o clipă, Arden s-a întors și a început să alerge către
clădirea cu sala de mese, aruncând în aer ţărână în timp ce
fugea. Am mijit ochii în timp ce o urmăream. Nu aveam
nevoie de nici o surpriză la ceremonie; și-așa îmi făceam probleme cu privire la discursul meu. Ba se spusese chiar că
însuși Regele va fi prezent pentru prima dată în istoria Școlii.
Știam că era doar un zvon, stârnit de mereu dramatica
Maxine, dar chiar și așa… Era o zi importantă — cea mai importantă din vieţile noastre. 

— Doamnă Directoare Burns? am spus eu. Aţi putea, vă
rog, să mă iertaţi? Mi-am uitat vitaminele în dormitor.
Mi-am pipăit buzunarele uniformei, mimând frustrarea.
Directoarea se afl a lângă masa cea lungă plină cu mâncare.
— De câte ori trebuie să vă reamintesc să vi le ţineţi în
ghiozdane? Du-te, dar să nu zăbovești.
În timp ce vorbea, mângâia râtul porcului mistreţ, care
avea blana de pe faţă pârlită.
— Da, am consimţit, uitându-mă peste umăr după Arden,
care deja cotise, trecând de sala de mese. Așa voi face, doamnă Directoare.
Am luat-o la fugă, aruncându-i lui Pip o scurtă privire de
tipul mă-ntorc imediat.
Am dat colţul, apropiindu-mă de poarta principală a fortului. Arden s-a ghemuit lângă clădire și a băgat mâna sub un
tufi ș. Și-a scos peste cap rochia-uniformă și s-a schimbat într-un pulover negru, cu pielea ei albă ca laptele strălucind în
soarele care apunea.
M-am apropiat cu pași mari, în timp ce ea își trăgea în picioare ghetele — aceleași ghete negre din piele pe care paznicii le purtau mereu.
— Lasă baltă orice ai plănui, am anunţat eu, mulţumită
s-o văd ridicându-se brusc la auzul vocii mele.
Arden s-a oprit o clipă, apoi și-a legat șireturile strâns, de
parcă își strangula gleznele. A trecut ceva timp până să vorbească, și chiar și-atunci, nu m-a privit în faţă.
— Te rog, Eve, a spus ea în șoaptă, pleacă!
Am îngenuncheat lângă clădire, ridicându-mi fusta pentru a nu se murdări. 

— Știu că pui ceva la cale. Cineva te-a văzut lângă lac.
Arden se mișca repede, cu ochii fi xaţi pe ghete în timp ce
lega șireturile într-un nod dublu. Un rucsac se afl a într-un
șanţ, sub tufi ș, și ea și-a îndesat uniforma gri în el.
— De la cine ai furat uniforma aia de paznic?
Se prefăcea că nu mă auzise, uitându-se atentă printr-o
despărţitură dintre tufe. I-am urmărit privirea către poarta
fortului, care se deschidea încet. Tocmai sosea mâncarea
pentru ceremonia de mâine, într-un Jeep al guvernului, vopsit în verde și negru.
— Asta n-are nimic de-a face cu tine, Eve, a spus ea într-un sfârșit.
— Și atunci, care-i treaba? Te dai drept paznic?
Am dus mâna spre fl uierul de la gât. Nu o mai raportasem
niciodată pe Arden, nu-i spusesem niciodată Direc toarei ce
făcuse, însă ceremonia era prea importantă — pentru mine,
pentru toţi ceilalţi.
— Îmi pare rău, Arden, dar nu te pot lăs…
Înainte ca fl uierul să-mi atingă buzele, Arden a rupt lanţul
de la gâtul meu și l-a aruncat în iarbă. Cu o mișcare iute, m-a
ţintuit cu spatele de clădire. Ochii îi erau umezi și injectaţi.
— Ascultă, a spus ea încet. Mă apăsa pe gât cu antebraţul,
împiedicându-mă să respir ca lumea. Plec de-aici exact într-un minut. Dacă îţi cunoști interesul, atunci ai să te întorci
la petrecere și-ai să te prefaci că n-ai văzut asta niciodată.
La câţiva metri depărtare, niște femei-paznici descărcau
furgoneta, cărând cutii înăuntru, în timp ce altele își aţinteau
mitralierele către pădure.
— Dar n-ai unde să te duci…, am spus eu pe un ton răgușit. 

— Trezește-te! a rostit ea printre dinţi. Crezi că ai să înveţi vreo meserie? A arătat către clădirea din cărămidă afl ată
de cealaltă parte a lacului, abia distinsă în întunericul ce se
lăsa. Te-ai întrebat vreodată de ce Absolventele nu ies niciodată? Sau de ce există o poartă separată pentru ele? Sau de ce
nu există ferestre? Crezi că te trimit acolo să pictezi?
Spunând astea, mi-a dat drumul. Mi-am frecat gâtul —
pielea mă ardea acolo unde lanţul fusese rupt.
— Bineînţeles, am spus eu. Ce altceva am putea face?
Arden a râs scurt în timp ce-și punea rucsacul pe umeri,
apoi s-a aplecat spre mine. Respiraţia ei mirosea a carne condimentată de porc mistreţ.
— Nouăzeci și opt la sută din populaţie a murit, Eve. A
dispărut. Cum crezi că lumea asta va continua? Ei n-au nevoie de artiști, a șoptit ea. Au nevoie de copii. Cei mai sănătoși
copii pe care-i pot găsi… sau face.
— Despre ce vorbești? am întrebat eu.
S-a ridicat, fără să-și ia măcar o dată privirea de la furgonetă. O femeie-paznic a tras prelata de pânză peste spatele
Jeepului și s-a suit la volan.
— De ce crezi că sunt atât de îngrijorate de înălţimea
noastră, de greutate, de ceea ce mâncăm și bem?
Arden și-a scuturat pământul de pe costumul ei negru și
m-a privit pentru ultima oară. Zona din jurul ochilor îi era umfl ată, sub pielea subţire și albă se vedeau vinișoarele mov.
— Le-am văzut pe fetele care au absolvit înaintea noastră.
Și n-am de gând să ajung într-un pat de spital, dând naștere
în fi ecare an la câte-un plod, în următorii douăzeci de ani din
viaţă. 

M-am dat înapoi, de parcă mă plesnise peste faţă.
— Minţi, am spus. Te înșeli!
Însă Arden pur și simplu a clătinat din cap. Apoi s-a îndreptat către Jeep, punându-și șapca neagră pe cap. A așteptat
ca paznicii de la poartă să se întoarcă, înainte să se apropie.
— Încă una! a strigat ea.
Apoi a sărit pe bara neagră de protecţie din spate și s-a
băgat în caroseria acoperită.
Furgoneta s-a zgâlţâit pe drumul plin de hârtoape și a dispărut în pădurea întunecată. Poarta s-a închis încet în urma
ei. Am ascultat cum se încuie, fără să fi u în stare să cred ceea
ce tocmai văzusem. Arden părăsise Școala. Evadase. Trecuse
dincolo de zid, în sălbăticie, cu nimic și nimeni care să o protejeze.
Nu credeam nimic din ceea ce-mi spusese. Nu puteam.
Poate că Arden avea să se întoarcă după câteva ore, în Jeep.
Poate că asta era cea mai nebunească farsă a ei. Dar când
m-am întors cu faţa spre clădirea fără ferestre care se afl a dincolo de fort, n-am putut să-mi opresc tremurul mâinilor, și
nici greaţa care urca în mine, amară de la fructele de pădure.
Am vomat acolo, pe pământ, și un singur gând mă mistuia:
dacă Arden avea dreptate?

După ce ne-am periat părul, ne-am spălat pe dinţi și
pe feţe și ne-am îmbrăcat în cămășile albe de noapte care ne
ajungeau până la glezne, m-am întins în pat, prefăcându-mă
obosită. Dormitorul zumzăia de vestea dispariţiei lui Arden.
Fetele își vârau capetele în fi ecare cameră, livrând ultima bârfă:
o agrafă de păr a fost găsită în tufi șuri, Directoarea lua la întrebări o femeie-paznic din apropierea porţii. În toată această
nebunie, voiam unul dintre lucrurile cele mai greu de găsit la
Școală, ceva atât de ciudat încât era imposibil până să-l și cer.
Voiam să fi u singură.
— Noelle crede că Arden se ascunde în cabinetul doctoriţei, i-a spus Ruby lui Pip. S-a uitat la cărţile din mână.
Pescuiește1
.
Fetele stăteau pe patul îngust al lui Pip, jucând un joc de
cărţi pe care îl învăţaseră la biblioteca Școlii. Vechiul pachet
1
 Fetele joacă ”
Go Fish” (”
Pescuiește”). Replica ”
pescuiește” este rostită atunci când adversarul cere o carte pe care partenerul de joc nu o are
și trebuie să-și aleagă o carte din cele puse jos în ”
ocean” (n. tr.). 

În căutarea lui Nemo era șters și rupt, unele dintre cărţi fi ind
lipite între ele cu suc de smochine uscat.
— Pun pariu că doar încearcă să se fofi leze de la ceremonie, a adăugat Pip.
Pielea pistruiată de pe faţa ei era punctată cu pastă de
dinţi uscată, pe care ea o numea ”
soluţia miraculoasă pentru
cusururi”. Continua să mă privească, așteptându-se ca eu să
fac speculaţii despre locul în care s-ar putea afl a Arden, sau să
comentez despre grupurile de paznici de afară care căutau cu
lanterne pe tot domeniul. N-am scos nici un cuvânt.
M-am gândit la ceea ce spusese Arden. În ultimele luni,
Directoarea Burns devenise din ce în ce mai interesată de
dietele noastre, având tot timpul grijă să mâncăm sufi cient.
Venea la analizele noastre săptămânale de sânge și la cântăriri
și se asigura că ne luam cu toatele vitaminele. Ajunsese până
și să o trimită pe Ruby la Doctoriţa Hertz când ciclul i-a venit
cu o săptămână mai târziu decât celorlalte fete de la Școală.
Mi-am tras pătura albă și subţire până la gât. Încă de mică
mi se spusese că exista un plan pentru mine — un plan pentru noi toate. Terminăm doisprezece ani la Școală, apoi trecem de fort și învăţam o meserie timp de patru ani. Apoi
mergem în Orașul de Nisip, unde ne așteaptă viaţa și libertatea. Acolo vom lucra și vom locui, sub domnia Regelui. Le
ascultasem mereu pe Profesoare, pentru că nu avusesem nici
un motiv să n-o fac. Chiar și-acum, teoria lui Arden n-avea
nici o noimă. De ce să fi m învăţate să ne temem de bărbaţi
când în cele din urmă vom avea copiii și familiile noastre?
De ce să fi m educate, dacă pur și simplu aveam doar să ne
înmulţim? Accentul pe care îl puseseră asupra studiilor
noastre, felul în care eram încurajate să ne urmăm…

— Eve? Ai auzit ce-am spus? mi-a întrerupt Pip gândurile.
Ea și cu Ruby se uitau lung la mine.
— Nu, ce?
Ruby și-a adunat cărţile în mână, părul ei negru și des fi -
ind încă scurt și inegal acolo unde i-l tăiase Arden.
— Vrem să ascultăm puţin din discursul tău înainte să ne
culcăm.
Mi s-a pus un nod în gât la gândul ultimei mele cuvântări,
cele trei pagini mâzgălite și boţite, care se afl au în sertarul
noptierei.
— Se presupune că e o surpriză, am spus după un timp.
Scrisesem despre puterea imaginaţiei în construirea Noii
Americi. Cuvintele pe care le alesesem, viitorul pe care-l descrisesem păreau atât de incerte acum.
Ruby și Pip s-au uitat lung la mine, dar eu m-am întors cu
spatele, nefi ind în stare să le privesc în ochi. Nu le puteam
spune ce sugerase Arden: că libertatea absolvirii era doar o
iluzie, ceva creat pentru ca noi să rămânem calme și fericite.
— Bine, cum vrei, a spus Pip și a stins lumânarea de pe
noptiera ei.
Am clipit de câteva ori, încercând să-mi obișnuiesc ochii
cu întunericul. Încet, faţa ei rotundă a devenit vizibilă în lumina cenușie a lunii ce se revărsa pe fereastră.
— Dar noi suntem prietenele tale cele mai bune.
În câteva minute, sforăitul vag al lui Ruby a umplut încăperea. Întotdeauna era cea care adormea prima. Pip se uita
înspre tavan, cu mâinile pe inimă.
— Abia aștept să fi u Absolventă. Vom învăţa o grămadă
de lucruri — lucruri adevărate. Și în câţiva ani vom ieși în 

lume, în noul oraș de dincolo de pădure. Va fi minunat, Eve.
Vom fi … oameni adevăraţi.
S-a întors spre mine și am sperat, în acea lumină slabă a
lunii, că nu putea să-mi vadă lacrimile care mi se adunau în
colţurile ochilor.
Mă gândeam la viaţa pe care eu și Pip o vom avea cu adevărat. Pip voia să fi e arhitect, precum Frank Lloyd Wright.
Voia să înalţe case noi care să nu se deterioreze în caz că nu
erau îngrijite de oameni, case cu acoperișuri care să aibă stocuri de hrană la conserve, unde nici măcar cel mai microscopic virus mortal nu putea să pătrundă. Îi spusesem că, atunci
când vom termina să ne învăţăm meseriile, vom locui împreună în Orașul de Nisip. Ne vom cumpăra un apartament ca
acelea despre care citisem în cărţi, cu paturi uriașe și ferestre
pe care puteam privi în cealaltă parte a Orașului, acolo unde
locuiau bărbaţii, departe de noi. Vom învăţa să schiem pe uriașele pante acoperite despre care ne povestise Profesoara
Ett a, sau să folosim tot ce știam despre bunele maniere în
restaurantele cu feţe de masă albe și curate și argintărie lustruită. Ne vom comanda cina din meniuri, cerând să ne fi e
făcută carnea exact așa cum ne place.
— Știu, am spus eu, cu o voce sugrumată. Va fi grozav.
M-am șters la ochi, recunoscătoare când respiraţia lui Pip
a încetinit în cele din urmă. Dar apoi a venit vina, și teama
care creștea în mine că mâine s-ar putea nu doar să ofer un
discurs înșelător și nostalgic, ci poate să-mi conduc prietenele către moarte.

Am așteptat să mă cuprindă și pe mine somnul, dar
am așteptat degeaba. La ora trei, știam că nu mai puteam zăcea
acolo. M-am ridicat și m-am dus la fereastră, privind în perimetrul Școlii. Era gol, cu excepţia unei singure femei-paznic,
identifi cabilă după ușorul ei șchiopătat, care traversa pajiștea
în rondul de rutină.
Dormitorul nostru era la etajul al doilea. Când paznicul nu
se mai întrezărea la orizont, am deschis fereastra așa cum făceam întotdeauna în nopţile calde. Apoi m-am cocoţat pe pervaz. În fi ecare an, la Școală se organizau antrenamente: ce să
faci într-un raid, ce să faci într-un cutremur, ce să faci când te
confrunţi cu o haită de câini, ce să faci într-un incendiu. Acum,
amintindu-mi de diagramele simple și tocite pe care Directoarea Burns le împărţise la sfârșitul orei, m-am lăsat în jos, atârnată de pervazul ferestrei, pregătindu-mă pentru cădere.
Mi-am dat drumul și m-am lovit cu putere de pământ.
Durerea mi-a fulgerat prin gleznă, însă m-am ridicat în picioare și am fugit pe cât de repede am putut spre lac. De cealaltă parte a apei strălucitoare, clădirea de cărămidă pentru
meserii era un dreptunghi negru profi lat pe cerul de un purpuriu intens.
Stând în faţa lacului, cu valurile lui delicate clipocind peste picioare, curajul mi s-a dus. Nu învăţaserăm niciodată să
înotăm. Profesoarele ne spuneau deseori povești despre zilele de dinainte de molimă, cum oamenii se înecaseră în valurile oceanelor, sau fuseseră păcăliţi de apele liniștite ale propriilor lor piscine.
Am aruncat o privire spre fereastra deschisă a dormitorului. Într-un minut, paznicul se va ivi de după colţ cu lanterna 
26 A n na Ca re y
și mă va prinde stând afară, pe întuneric. Deja mă descoperise în tufi șuri după ce Arden dispăruse, cu rochia pătată de
vomă. Îi explicasem că pur și simplu eram agitată din cauza
absolvirii, însă n-am putut să-i ofer alte motive să nu mai fi e
suspicioasă.
Am intrat în apă. Tufi șuri cu ţepi străjuiau malul îngust,
întinzându-se deasupra apei. Mi-am scos șosetele și le-am
înfășurat în jurul palmelor, ca să mă pot apuca de crengile cu
spini. Încet, am început să trec lacul, apa ajungându-mi până
la gât. Înaintasem de-abia un metru când pământul moale
a dispărut de sub picioarele mele. Apa mi-a intrat cu repeziciune în gură, iar eu am apucat și mai strâns crengile, spinii
pătrunzându-mi prin șosete până la piele. Nu-mi puteam
înăbuși tusea.
Paznicul se oprise pe pajiște. Fasciculul de lumină al lanternei a alunecat peste iarbă și a ajuns pe suprafaţa lacului.
Mi-am ţinut respiraţia, deși plămânii mă dureau îngrozitor. În
cele din urmă, raza albă s-a reîntors pe iarbă, iar femeia a dispărut încă o dată, ducându-se în partea cealaltă a fortului.
Am continuat să merg așa mai bine de o oră. Mă forţam
să înaintez, oprindu-mă când paznicul trecea pe-acolo, având
grijă să nu scot vreun sunet. Când în cele din urmă am ajuns
de cealaltă parte, am făcut un efort să mă ridic pe iarba noroioasă. Șosetele cu care îmi înfășurasem palmele erau îmbibate de sânge, iar cămașa mea de noapte, rece și umedă, era lipită de trup. Așezată lângă monstruoasa clădire, mi-am
scos-o și am stors apa din ea.
Această parte a fortului era ciudat de pustie, cu excepţia
podului lung de lemn care trecea peste iarbă, pregătit pentru 
ceremonia de a doua zi. Spre deosebire de Școală, nu existau
fl ori în jurul structurii de cărămidă. Ni se spusese că
Absolventele erau prea ocupate ca să iasă din clădire, deoarece orarul lor era și mai riguros decât cel de la Școală, și orele
care nu erau petrecute mâncând, dormind sau participând la
cursuri erau folosite pentru perfecţionarea în meserie. Elevele
de clasa a douăsprezecea șopteau între ele, îngrijorate că dintr-odată nu aveau să se mai bucure de lumina soarelui, însă
acest tip de dăruire mi se păruse întotdeauna impresionant.
Iarba înaltă îmi înconjura trupul, însă nu îndeajuns.
Mi-am tras din nou pe cap cămașa de noapte udă și am fugit
către colţul clădirii. Avea ferestre, cam la un metru și jumătate de la pământ, însă nu pe partea care dădea înspre Școală.
Speranţa a început să mă cuprindă, o bună dispoziţie care
îmi făcea mai ușoară fi ecare mișcare. Am găsit un robinet ruginit lângă zid, cu o găleată lângă el. Am întors găleata invers,
folosind-o pe post de taburet, și m-am suit pe ea, pentru a
vedea mai bine. Înăuntru se afl a viitorul meu și, în timp ce
întindeam mâna spre pervazul ferestrei, voiam ca el să fi e cel
pe care mi-l imaginasem, nu cel de care Arden fugea. Mă rugam să văd o încăpere plină de fete în paturile lor, cu pereţii
decoraţi cu picturi în ulei ce înfăţișau câini alergând pe câmpii. Mă rugam să văd mese de lucru acoperite de planuri pe
hârtie ozalid și teancuri înalte de cărţi pe fi ecare noptieră.
Mă rugam să nu mă înșel, că mâine voi absolvi, iar viitorul pe
care mi-l imaginasem se va deschide în faţa mea precum zorelele albastre în lumina soarelui.
M-am apucat bine cu mâinile de pervaz în timp ce m-am
tras mai aproape. Mi-am lipit nasul de fereastră. Acolo, de 

cealaltă parte a geamului, într-un pat îngust, se afl a o fată, cu
abdomenul acoperit de o bucată de tifon însângerată. Părul
blond îi era încâlcit. Braţele îi erau legate cu niște curele de
piele.
Lângă ea se afl a o altă fată, cu pântecul uriaș, cu vinișoare
mov vizibile pe pielea ei subţiată. Apoi, fata a deschis ochii
de un verde-închis și m-a privit pentru un minut, după care
și-a dat ochii peste cap. Era Sophia. Sophia, care își susţinea
acum trei ani discursul de șefă de promoţie, cea care voia să
devină doctoriţă.
Mi-am acoperit gura pentru a-mi înăbuși un ţipăt.
În paturile de campanie se afl au șiruri de fete, majoritatea
cu pântece proeminente sub așternuturile albe. Câteva aveau
stomacul bandajat. Una avea niște cicatrice care șerpuiau pe
șold, roz-închis și umfl ate. În capătul opus al încăperii, altă
fată se zvârcolea de durere, încercând să-și elibereze încheieturile. Gura îi era larg deschisă, ţipând ceva ce nu puteam
auzi dincolo de geam.
Au apărut asistentele, intrând pe ușile care se afl au aliniate pe un perete în încăperea lungă, asemănătoare cu o hală de
fabrică. Doctoriţa Hertz a intrat imediat după ele, ușor de
recunoscut după părul ei cărunt și sârmos. Ea era cea care
stabilea reţetele de vitamine pe care le luam în fi ecare zi și cea
care se întâlnea cu noi lunar pentru a ne verifi ca starea sănătăţii. Ea era cea care ne întindea pe masă și ne pipăia cu instrumente reci, fără să ne răspundă vreodată la întrebări, fără
să ne privească vreodată în ochi.
Gâtul fetei se mișca dintr-o parte într-alta în timp ce doctoriţa s-a apropiat de ea și și-a pus mâna pe fruntea ei. Fata
continua să ţipe, și câteva fete care dormeau s-au trezit din 

pricina zgomotului. Trăgeau de legăturile lor, urlau, un cor
neputincios care de-abia se auzea. Apoi, cu o mișcare rapidă,
doctoriţa a băgat un ac în braţul fetei, care a rămas complet
nemișcată. Doctoriţa Hertz a ridicat seringa spre celelalte —
o ameninţare —, iar ţipetele au încetat.
Nu m-am mai putut ţine de pervaz și am căzut pe spate,
iar găleata a alunecat de sub picioarele mele. M-am ghemuit
pe pământul tare, de-abia respirând. Totul avea o noimă
acum. Injecţiile pe care ni le făcea doctoriţa Hertz — cele
care ne produceau greaţă și durere, și ne făceau irascibile.
Directoarea mângâindu-mă pe cap când îmi luam vitaminele. Privirea goală pe care o avea Profesoara Agnes când îi vorbeam despre viitorul meu ca pictor muralist.
N-avea să fi e nici o meserie, nici un oraș, nici un apartament cu pat uriaș și nici o fereastră ce ar fi dat spre stradă.
Nici o masă la restaurante cu argintărie lustruită și feţe de
masă albe și curate. N-avea să existe decât acea încăpere, mirosul scârbos de ploști vechi și pielea întinsă până ce crăpa.
N-aveau să existe decât bebeluși scoși din pântecul meu,
smulși din braţele mele și trimiși undeva, dincolo de aceste
ziduri. Voi fi lăsată să urlu, să sângerez, singură, iar apoi cufundată într-un somn fără vise, indus de droguri.
M-am ridicat în picioare și am pornit spre mal. Noaptea
era și mai întunecată, aerul și mai rece, iar lacul mult mai larg
și mai adânc decât înainte. Și totuși, n-am privit înapoi.
Trebuia să mă îndepărtez de acea clădire, de acea încăpere,
de acele fete cu ochi lipsiţi de viaţă.
Trebuia să fug. 

Când am ajuns înapoi la Școală, eram udă leoarcă, cu
sângele curgându-mi de pe mâini. Nici măcar nu mă mai
deranjasem să-mi înfășor șosetele în jurul palmelor când
am traversat lacul înapoi, deoarece eram foarte concentrată
să mă îndepărtez cât mai repede de clădirea aceea. Lăsasem
spinii să-mi pătrundă în piele, înaintând cu privirea aţintită
pe fereastra dormitorului meu, amorţită de durere.
În timp ce paznicul își făcea rondul în spatele dormitoarelor, am fugit către mal, cu cămașa de noapte îngreunată de
apă. Câteva torţe erau încă aprinse, însă pajiștea era întunecată, iar eu auzeam bufniţele din copaci, asemenea unor majorete grozave, îndemnându-mă să înaintez. Înainte de noaptea aceea nu mai încălcasem niciodată vreo regulă. Mă afl am
în bancă înainte să înceapă orele, cu cărţile deschise în faţa
mea. Învăţam două ore în plus în fi ecare seară. Îmi tăiam
până și mâncarea după cum fusesem instruită, cu degetul
arătător apăsând pe spatele cuţitului. Însă numai o regulă 

conta acum. Nu veţi trece niciodată dincolo de zid, spusese
Profesoara Agnes la seminarul de ”
Pericolele reprezentate de
băieţi și bărbaţi”, când ne explicase violul. Ne privise cu ochii
ei apoși și înroșiţi până ce repetam, vocile noastre fi ind un
monoton convingător.
”
Nu vom trece niciodată dincolo de zid.”
Însă cred că nici o bandă de bărbaţi sau nici un bârlog de
lupi înfometaţi de dincolo de zid n-ar putea să fi e mai rău
decât soarta care ne aștepta în interiorul lui. În sălbăticie,
exista posibilitatea de a alege — oricât de periculos sau de
înspăimântător ar fi totul. Aș putea decide ce să mănânc,
unde să mă duc. Soarele tot mi-ar încălzi pielea.
Poate că aș reuși să evadez pe poartă, așa cum o făcuse
Arden. Să aștept până dimineaţă, când ultimul transport de
mâncare avea să sosească pentru petrecere. Pe vreo fereastră
ar fi mai greu. Cea din bibliotecă era aproape de zid, dar era
la cincisprezece metri de pământ și aș fi avut nevoie de o
frânghie, un plan, vreo metodă pentru a putea coborî.
Înăuntru, m-am furișat spre scara îngustă și slab luminată,
având grijă să nu fac nici un zgomot. Îmi era imposibil să le
salvez pe toate. Însă trebuia să ajung în dormitor să o trezesc
pe Pip. Poate încercam să o luăm și pe Ruby. N-am avea prea
mult timp de explicaţii, însă am împacheta ceva haine și
smochine și bomboane învelite în auriu, cele după care Pip
era înnebunită. Aveam să plecăm în seara asta, pentru totdeauna. N-aveam să ne mai uităm înapoi.
Am alergat cu pași mari către al doilea etaj și de-a lungul
coridorului, trecând de încăpere după începere, cu fete învelite bine în paturile lor. Prin deschizătura unei uși o vedeam 

pe Violet ghemuită, zâmbind în somn, neștiind ce o aștepta
ziua următoare. Mai aveam puţin până să ajung la dormitorul
meu, când pe coridor a apărut o lumină sinistră.
— Cine-i acolo? a întrebat o voce aspră, scrâșnită.
M-am întors încet, simţind cum îmi îngheaţă sângele în
vine. Profesoara Florence se afl a la capătul coridorului, ţinând în mână un felinar cu kerosen. Acesta arunca umbre
negre și mișcătoare pe peretele din spatele ei.
— Eu doar…
Am tăcut. Apa lacului picura din tivul cămășii mele, formând o băltoacă în jurul picioarelor.
Profesoara Florence a venit spre mine, strâmbându-și faţa
cu pete de la soare într-o grimasă de nemulţumire.
— Ai trecut peste lac, a spus ea. Le-ai văzut pe Absol vente.
Am încuviinţat din cap, gândindu-mă la Sophia în patul ei
de spital, cu ochii duși în fundul capului, marcaţi de cearcăne
violete. La vânătăile de la încheieturile și gleznele ei, cauzate
de încercările de a se elibera din curelele de piele. Tensiunea
se aduna în mine, precum un cazan înainte să dea în clocot.
Voiam să ţip. Să le scol din pat pe toate fetele. Să o apuc pe
această femeie fragilă de umeri și să-i strâng cu putere braţele
până ce va înţelege durerea pe care am înţeles-o eu atunci,
panica și confuzia. Trădarea.
Însă toţi acești ani de cuminţenie, cu mâinile împreunate
în poală, ascultând și vorbind doar când mi se cerea, m-au făcut să am răbdare. Ce se întâmpla dacă ţipam acum, în noaptea asta tăcută? Nu le puteam spune nimic celorlalte fete
pentru a le putea convinge. Ele n-ar crede niciodată că meseriile erau o minciună sfruntată. M-ar considera nebună. Eve, 
 
fata care a cedat stresului absolvirii. Eve, nebuna care vorbea
prostii despre Absolvente însărcinate. Absolvente însărcinate!
Ar râde. M-ar trimite în acea clădire cu o zi mai devreme decât
toate celelalte fete, cu forţa, într-o tăcere absolută.
— Îmi cer scuze, am spus, eu doar…
Lacrimile au început să-mi picure din ochi. Profesoara
Florence mi-a luat palma în mâinile ei, trecând cu degetele
pe urmele zgârieturilor de unde ţâșnise sângele, acum uscat.
— Nu te pot lăsa să părăsești fortul în halul ăsta.
Părul ei alb și aspru mi-a atins bărbia când s-a aplecat
să-mi examineze pielea rănită.
— Știu, îmi cer scuze. Am să mă întorc în pat și…
— Nu, a spus ea pe un ton calm. Când și-a ridicat privirea
spre mine, ochii îi erau umezi. Nu așa. A scos o batistă din
buzunarul cămășii ei de noapte și a înfășurat-o în jurul mâinii
mele. Te pot ajuta, dar va trebui să te curăţăm. Repede. Dacă
afl ă Directoarea, ne încuie pe amândouă. Du-te și adună-ţi
lucrurile și ne întâlnim jos.
Aș fi îmbrăţișat-o chiar atunci, dar m-a împins către ușa
dormitorului meu. Mă îndreptam spre el, pregătită să le iau
pe Pip și Ruby, când Profesoara m-a strigat cu vocea șoptită:
— Eve, ai să pleci singură — nu trebuie să mai deranjezi
pe nimeni altcineva.
Am dat să protestez, dar ea era fermă.
— E singura cale, a spus ea pe un ton solemn, și în clipa
următoare era deja la jumătatea coridorului, cu felinarul legănându-i-se în mână.
M-am mișcat prin încăpere pe întuneric, împachetând totul în singurul rucsac pe care l-am avut vreodată, fără să scot 

vreun sunet. Pip era nemișcată în pat. Ai să pleci singură, îmi
răsunau instrucţiunile Profesoarei în ureche. Însă îmi petrecusem întreaga viaţă făcând ceea ce mi se spusese, doar ca să
fi u înșelată. Aș putea să o trezesc pe Pip și să o implor pe
Profesoară să ne ajute pe amândouă. Dar dacă Pip nu mă credea? Dacă le trezea pe celelalte? Și dacă Profesoara spunea că
nu ne putea ajuta pe amândouă, că noi două nu vom putea
niciodată trece neobservate împreună? Atunci, totul s-ar termina pentru amândouă. Pentru totdeauna.
Pip s-a răsucit și a murmurat ceva în somn. Am luat perechea de pantaloni pe care o aveam pentru orele de sport și
săculeţul de mătase cu lucrurile mele preferate. Conţinea o
pasăre mică de plastic pe care o găsisem cu mulţi ani în urmă
când săpasem în noroi. Un ambalaj auriu de la prima acadea
pe care mi-o dăduse Directoarea; brăţara micuţă de argint
care-și pierduse strălucirea, pe care o păstram de când ajunsesem la Școală la vârsta de cinci ani; și, ultimul lucru, singura scrisoare pe care o aveam de la mama mea, hârtia îngălbenită care se rupea la fi ecare cută.
Am tras fermoarul la rucsac, dorindu-mi să fi avut mai
mult timp. Faţa palidă a lui Pip era lipită de pernă, buzele vibrându-i din cauza respiraţiei șuierătoare. Citisem odată, într-una dintre acele cărţi din bibliotecă de dinaintea molimei,
că dragostea stătea mărturie. Că era actul de a urmări viaţa
cuiva, de a fi acolo și de a-i spune: viaţa ta merită văzută. Dacă
asta era adevărat, atunci însemna că nu mai iubisem pe nimeni niciodată așa cum o iubeam pe Pip, și că nimeni nu mă
iubise la fel de mult ca ea. Deoarece Pip a fost acolo când
mi-am sucit încheietura exersând statul în mâini pe pajiște. 

Ea a fost cea care m-a susţinut după ce mi-am pierdut acul de
păr preferat, cel albastru, care, mi s-a spus, îi aparţinuse mamei mele. Și ea era cea care fredona cu mine la duș cântecele
vechi pe care le descoperiserăm în arhivă. ”
Let it be, let it be!”
Pip cânta, cu clăbucii de șampon curgându-i pe faţă, cu o
voce care era mereu un pic falsă. ”
Whisper words of wisdom,
let it beeee.”1
M-am îndreptat către ușă, privind-o pentru ultima oară.
Pip mă auzise plângând în prima zi la Școală și se așezase în
pat lângă mine, lăsându-mă să-mi îngrop faţa în umărul ei.
Arătase cu mâna spre tavan și-mi spusese că, în rai, mamele
noastre ne vegheau. Ele ne iubeau de acolo, din rai.
— Am să mă întorc după tine, am spus. Aproape că mă
înecam din cauza cuvintelor. Am să mă întorc, am spus din
nou.
Dacă n-aveam să plec atunci, n-aș mai fi putut s-o fac, așa
că am fugit pe coridor, am coborât scările și m-am îndreptat
către cabinetul doctoriţei, unde am găsit-o pe Profesoară așteptându-mă cu un sac plin de mâncare.
Mi-a scos spinii din palmă cu un cleștișor. Apoi mi-a bandajat mâinile, privind tifonul în timp ce-l înfășura, strat peste
strat. A trecut ceva timp până să vorbească.
— Totul a început cu medicii de fertilitate, a spus Profesoara. Regele credea că știinţa era cheia către repopularea
rapidă și efi cientă a pământului, fără toate complicaţiile familiilor, căsătoriilor și iubirii. El a crezut că dacă vouă v-ar fi
frică de bărbaţi, atunci aţi putea procrea de bunăvoie, fără ei.

Și când primele Absolvente au intrat în clădirea aia, unele așa
au făcut. Însă procesul poate fi extrem de riguros. Și există
deseori complicaţii la nașterile multiple. În ultimii ani a devenit tot mai rău, și mă tem că situaţia se va înrăutăţi și mai
mult.
Am aruncat o privire spre sertarul unde Doctoriţa Hertz
ţinea dozele noastre săptămânale, cele care făceau să ne doară sânii și care le făceau pe fete să se chircească de durere din
cauza crampelor. Tejgheaua era plină cu borcane cu vitamine, așezate în cutiile noastre de medicamente conform zilelor săptămânii. Le înghiţeam dimineaţa, la prânz și seara,
precum niște otrăvuri colorate și acoperite de zahăr.
— Deci aţi știut dintotdeauna… despre Absolvente? am
întrebat.
Profesoara a tras cu ochiul prin jaluzele. Când s-a asigurat
că paznicul trecuse, mi-a făcut semn să o urmez pe ușă, afară
în întunericul nopţii. Câinii sălbatici urlau în depărtare, un
sunet care mi-a făcut inima să bată mai tare. Am mers de-a
lungul zidului. Profesoara s-a întors, asigurându-se că eram
sufi cient de departe de paznic ca să nu fi m văzute. Când a
vorbit din nou, vocea îi era mai scăzută ca înainte.
— Mai întâi a fost molima, a început ea, și apoi vaccinul
care a înrăutăţit lucrurile. Lumea era mistuită de moarte,
Eve. Nu exista nici un ordin; oamenii erau confuzi. Speriaţi.
Regele a preluat frâiele și atunci trebuia să alegi. Ori îl urmai,
ori rămâneai de unul singur în haos.
Nu s-a uitat la mine în timp ce vorbea, însă i-am văzut
lacrimile din ochi. M-am gândit la discursurile anuale, cum
ne adunam împreună în sala de mese și ascultam la singura
staţie de radio pusă pe masă în faţa Directoarei. Regele, 

Marele Nostru Conducător, Singurul Bărbat ce Trebuia Respectat, ne vorbea din acele boxe vechi. Ne povestea ce progrese se mai făceau în Orașul de Nisip, ne povestea despre
zgârie-norii care se construiau, despre zidul care putea să
ţină la distanţă armatele, virușii și ameninţările sălbăticiei. El
spunea că Noua Americă începuse acolo, că nu exista decât o
singură șansă să fi e reconstruită. Ne spunea că eram în siguranţă.
— Eu l-am urmat, Eve, a continuat Profesoara. Aveam
deja cincizeci de ani. Familia mea murise. N-am avut de-ales.
Nu puteam supravieţui singură. Însă tu ai șansa pe care eu
n-am avut-o.
Ajunseserăm la mărul care își întindea crengile în faţa zidului. Pip și cu mine stătuserăm sub el de nenumărate ori înainte,
mâncându-i fructele și hrănind veveriţele cu merele putrezite.
— Unde am să mă duc? am întrebat cu vocea tremurătoare.
— Dacă mergi drept înainte vreo trei kilometri, ai să dai
de un drum.
Buzele ei subţiri se mișcau încet în timp ce vorbea, pielea
îi era solzoasă și crăpată.
— Va fi periculos. Găsește marcajele cu 80 și ia-o spre
vest, către asfi nţit. Ţine-te aproape de drum, dar nu merge
chiar pe el.
— Și apoi? am întrebat.
A băgat mâna în buzunarul cămășii ei de noapte și a scos
o cheie, ţinând-o precum o nestemată în mâinile ei zbârcite.
— Dacă continui să mergi, vei ajunge la ocean. De cealaltă parte a podului roșu se afl ă o tabără. Se numește Califi a.
Dacă poţi să ajungi acolo, o să fi i în siguranţă. 

— Și Orașul de Nisip? am întrebat în timp ce ea mergea
înainte, pipăind zidul.
Conversaţia era pe sfârșite, simţeam asta, iar mintea
mi-era inundată de întrebări.
— Ce se întâmplă cu copiii care se nasc? Cine are grijă de
ei? Și Absolventele — or să iasă vreodată de-acolo?
— Nou-născuţii sunt duși în oraș. Absolventele… Își ţinea capul în jos, pipăind peretele. Ele sunt în serviciul Regelui.
Vor ieși de acolo când și numai dacă Regele decide că a sosit
vremea, când și dacă sufi cienţi copii au fost procreaţi.
În spatele unor crengi se afl a o gaură atât de mică încât
de-abia era vizibilă, chiar și în lumina zilei. Profesoara
Florence a băgat cheia și, la o răsucire, zidul de piatră a alunecat în spate, creând o ușă îngustă. Apoi a aruncat o privire în
spate, spre cealaltă parte a fortului.
— Se presupune că e o ieșire de urgenţă în caz de incendiu, a explicat ea.
Pădurea se afl a în faţa mea, coastele de deal luminate doar
de luna strălucitoare, perfectă. Asta era. De unde venisem,
unde mă duceam. Trecutul și viitorul meu. Voiam să o întreb
pe Profesoară mai multe, despre acest loc ciudat numit
Califi a, despre pericolele de pe drum, însă tocmai atunci raza
lanternei paznicului s-a ivit de după colţul clădirii cu dormitoare.
Profesoara Florence m-a împins înainte.
— Pleacă, acum! m-a îndemnat ea. Pleacă!
Și, pe cât de repede s-a deschis ușa, pe atât de repede s-a
închis în urma mea, lăsându-mă singură în noaptea rece, lipsită de stele. 
 
Primul lucru pe care l-am văzut când am deschis
ochii a fost cerul: o chestie albastră, nemărginită, care era cu
mult mai mare decât îmi imaginasem eu vreodată. În toţi cei
doisprezece ani cât fusesem la Școală, văzusem doar întinderea dintre o parte a zidului și cealaltă. Acum mă afl am sub
el, observându-i dungile purpurii și galbene care apăreau în
acea umbrelă uriașă, vizibile acum în lumina zorilor.
Noaptea trecută fugisem foarte departe, cât de repede putusem, prea înspăimântată ca să mă opresc. Am mers pe sub
poduri în ruină și prin râpe prăpăstioase, până ce am văzut
minunatul marcaj 80 luminat de lună. Abia atunci am hotărât să mă odihnesc într-un șanţ, picioarele mele fi ind pur și
simplu prea obosite pentru a mă duce mai departe. Turul
pantalonilor mei era plin de pământ, iar gâtul îmi era uscat.
M-am căţărat pe o coamă dură și plată și am privit totul în
lumina dimineţii. Coasta era năpădită de buruieni, de iarbă
înaltă și fantastic de verde, și de copaci care ţâșneau în 

unghiuri neobișnuite, care se răsuceau înăuntru și în afară
și unul în jurul celuilalt. Nu puteam să nu râd, amintindu-mi
de fotografi ile pe care le văzusem, care înfăţișau lumea înainte de molimă. Erau imagini cu pajiști curate și îngrijite, și rânduri de case pe străzi pavate, cu tufi șuri tăiate în pătrate perfecte. Asta nu semăna deloc cu ce văzusem eu.
În zare, o căprioară trecea în fugă printr-o benzinărie veche. Înainte de molimă, petrolul alimenta aproape orice. Dar
fără oameni care să lucreze în rafi nării, acestea se închiseseră.
Acum, petrolul era folosit doar de către guvernul Regelui, incluzând o cantitate alocată fi ecărei Școli. Căprioara se oprise
să se delecteze cu iarba care crescuse printre pompele ruginite. Stoluri mari de păsări își schimbau direcţiile în aer, cu
aripile lor iridescente în lumina strălucitoare a dimineţii.
Am început să merg cu pași apăsaţi, simţind cimentul sub
picioarele mele, plat și foarte tare. Drumul avea un strat de
mușchi de aproape trei centimetri.
— Hei! a strigat o voce. E cineva pe-acolo?
M-am răsucit pe călcâie, căutând sursa, frica revenind în
mine la auzul vocii de bărbat. Mi-am adus aminte de poveștile despre pădure și despre bandele renegate care-și făcuseră
tabără acolo, locuind în copaci. Ochii mi-au căzut asupra
unei colibe bătute de vânturi și ploi ce se afl a la câţiva metri
depărtare. Era acoperită de iederă, iar ușa închisă bine. M-am
strecurat într-acolo, încercând să mă ascund.
Vocea a vorbit din nou:
— Tacă-ţi fl eanca!
Am îngheţat. Nu ni se permitea să folosim astfel de cuvinte
la Școală. Erau ”
nepotrivite” și nu le cunoșteam decât din cărţi. 
 EVE 41
— Tacă-ţi fl eanca! a zbierat vocea din nou, de undeva de
deasupra mea.
Mi-am ridicat privirea către cer. Acolo, un papagal mare,
roșu, stătea cocoţat pe acoperișul cabanei și mă studia cu capul lăsat într-o parte.
— Ţâr, ţâr! Ţâr, ţâr! Cine-i acolo?
A ciugulit ceva de pe acoperiș.
Mai văzusem un papagal înainte, într-o carte de copii despre un pirat care fura comorile oamenilor. Pip și cu mine o
citiserăm în arhive, trecându-ne degetele peste ilustraţiile pătate de apă.
Pip. Undeva, la kilometri depărtare, ea descoperea patul
meu gol, așternuturile boţite și reci. Planuri noi pentru serbarea de absolvire aveau să fi e făcute în grabă. Ea și Ruby
probabil se temeau că fusesem răpită, nefi ind în stare să creadă că aș pleca vreodată de capul meu. Probabil că Amelia cea
extrem de zeloasă, a doua elevă fruntașă după mine, avea să
susţină discursul meu și să le conducă peste pod. Oare când
își vor da seama de adevăr? Când vor pune piciorul pe malul
celălalt? Când ușile se vor deschide larg, dezvăluind încăperea de ciment?
Am întins mâna spre pasăre, dar ea s-a ferit.
— Cum te cheamă? am întrebat-o.
Vocea mea aproape că m-a speriat.
Pasărea s-a uitat lung la mine, cu ochii ei negri ca mărgelele.
— Peter! Peter, unde ești? a spus ea, ţopăind de-a lungul
acoperișului.
— Peter era stăpânul tău? am întrebat eu. 
Papagalul și-a curăţat penele cu gheara.
— De unde vii?
Mi-am închipuit că Peter pierise de mult odată cu molima, sau își abandonase pasărea în haosul de după. Papagalul
supravieţuise, totuși, mai bine de zece ani. Acest simplu fapt
m-a umplut de speranţă.
Voiam să-i pun păsării mai multe întrebări, dar tocmai
atunci și-a luat zborul, până ce a rămas doar o pată roșie pe
cerul albastru. Am urmărit calea pe care a urmat-o ea, privind-o cum dispare în depărtări. Apoi privirea mi-a căzut
asupra siluetelor ce veneau pe drum, de-a lungul coastei și
printre copaci. Chiar și de la șaizeci de metri depărtare, le
vedeam armele atârnându-le la spate.
Pentru o clipă am rămas acolo, privind cu veneraţie aceste creaturi ciudate și necunoscute. Erau mult mai înalţi și
mai laţi în umeri decât femeile. Până și mersul lor era diferit,
mai greoi, de parcă era nevoie de un efort uriaș pentru a face
câte-un pas. Cu toţii purtau pantaloni și ghete, iar unii erau
la bustul gol, dezvăluindu-și abdomenele tari de culoare cafenie.
Siluetele mergeau precum o haită, până ce unul dintre ei
și-a ridicat arma și a îndreptat-o către căprioara care păștea
pe lângă pompele de benzină. Cu o singură împușcătură,
aceasta a căzut, durerea din picior fi ind copleșitoare. Abia
atunci a început să mă cuprindă panica. Mă afl am în mijlocul
sălbăticiei, la lumina zilei care scotea totul la iveală. La câteva
zeci de metri depărtare se afl a o bandă. Am început să bâjbâi
în căutarea ușii cabanei, trăgând de iederă, până ce am găsit
vechea încuietoare ruginită. 

Banda se apropia. Am apucat încuietoarea, trăgând-o și
lovind-o cu palma, sperând că va ceda. Te rog, deschide-te, am
implorat-o eu, te rog. Am aruncat din nou o privire pe după
colţul cabanei și i-am văzut pe bărbaţi sub acoperișul benzinăriei. Stăteau adunaţi în jurul căprioarei. Unul a apucat animalul, jupuindu-i blana așa cum o persoană decojește un
fruct. Căprioara a lovit cu picioarele și s-a zbătut de durere.
Era încă în viaţă.
Am tras de ușă, dorindu-mi deodată ca Directoarea să apară în viteză pe drumul desfundat, iar paznicii să mă tragă în
Jeepul guvernului. Ne vom întoarce pe drumul pe care am venit, bărbaţii trăgând cu pușca după noi, până ce vor rămâne
niște punctuleţe negre la orizont. Până ce voi fi în siguranţă.
Însă fantezia mi s-a evaporat, precum ceaţa alungată de
soarele dimineţii. Directoarea nu era protectoarea mea, iar
Școala nu mai era un loc sigur.
Nicăieri nu mai era sigur.
Încuietoarea a cedat în cele din urmă, iar eu am intrat repede în cabana întunecată. Mi-am dat jos rucsacul și am închis ușa, înaintând pe un coridor îngust care dădea spre o
încăpere mai mare. Pe ferestrele mânjite de noroi urcau viţe-de-vie, astfel încât era imposibil să zărești ceva prin ele.
Am înaintat pipăind pereţii și mi-am dat seama imediat că nu
era o cabană, ci o casă lungă, tip vagon, care se întindea până
în coasta dealului, pe jumătate îngropată în iarbă. Am continuat să merg, pipăind în continuare cu mâinile. Pereţii erau
aspri, zgrunţuroși, ca și când ar fi fost făcuţi din piatră.
Vocile ciudate se apropiau.
— Haide, Raff , bagă pielea în sac și hai s-o tăiem din loc. 

— Îndeas-o tu, pitic jegos ce ești, a ripostat un altul.
Vocile lor erau groase și răgușite. Nu vorbeau în aceeași
engleză îngrijită pe care o învăţaserăm la Școală.
Mersesem un an întreg la cursul de ”
Pericolele reprezentate de băieţi și bărbaţi”, învăţând toate felurile în care femeile erau vulnerabile faţă de sexul opus. Primul capitol a
fost ”
Manipularea și frângerea inimii”. Am efectuat o lectură
amănunţită a tragediei Romeo și Julieta, studiind cum Romeo
a sedus-o pe Julieta și la fi nal a condus-o către moarte. Profesoara Mildred a susţinut o prelegere despre o relaţie pe care
o avusese înaintea molimei și suișurile care se transfor maseră atât de rapid în coborâșuri disperate și hrănite de furie.
A plâns când ne-a relatat cum ”
iubirea” ei a părăsit-o după ce
îl născuse pe primul lor copil, o fetiţă care mai târziu a murit
în timpul molimei. Pretextul lui a fost ceva numit ”
confuzie”.
Pe durata parcurgerii capitolului ”
Sclavie casnică”, am văzut
imagini cu reclame publicitare vechi înfăţișând femei cu șorţuri la brâu. Însă lecţia cu ”
Mentalitate de bandă” a fost cea
mai înspăi mântătoare dintre toate.
Profesoara Agnes ne-a arătat imagini secrete surprinse de
camerele de securitate instalate pe zid. Erau neclare, însă se
vedeau trei siluete — trei bărbaţi. L-au încolţit pe un altul,
i-au furat proviziile, iar apoi l-au executat cu o armă automată. Săptămâni întregi m-am trezit în toiul nopţii, transpirată
toată. Continuam să văd acea explozie albă și trupul schilodit
al bărbatului, căzut la pământ, cu picioarele contorsionate.
— Nu aveai nevoie de alta, ucigaș nenorocit ce ești! a
zbierat altă voce. 

Aerul era fi erbinte și plin de mirosul de mucegai și ceva
mai aspru, ceva chimic. Mi-am ridicat bluza peste nas, încercând să-mi înăbuș respiraţia în timp ce bărbaţii treceau pe
alături cu pași apăsaţi.
Erau aproape acum. Îi auzeam, fi ecare pas sfărâmând
crengi căzute, cu pocnituri și trosnituri dure. Cineva s-a oprit
în afara cabanei. Respiraţia îi era greoaie și se îneca din cauza
fl egmei.
— Ce-i acolo oare? a strigat altul.
Vocea îi răzbătea de mai departe, de undeva de sus. Poate
că era chiar pe drum.
Și-a dres vocea, iar pe mine m-a cuprins groaza. M-am
prins cu mâinile de peretele de piatră, încercând să-mi menţin echilibrul în timp ce am închis ochi. Plecaţi, vă rog, vă rog,
am gândit eu.
— Încuietoarea a fost spartă! Voi luaţi-o înainte, eu am
s-arunc o privire p-aci.
M-am dat înapoi cât de mult am putut, dorindu-mi ca
pietrele reci să cedeze, să mă pot scufunda în ele, să dispar în
spatele suprafeţei lor cavernoase. Fuseseră multe lecţii cu
ceea ce se afl a dincolo de zid. Profesoara Helene ne arătase
fotografi i cu femeia care avusese jumătate din faţă sfârtecată
de un câine turbat. Însă ele nu sugeraseră decât un singur lucru dacă aveam să ne afl ăm în afară, în sălbăticie. Ele nu ne
învăţaseră tehnici de supravieţuire. Nu știam cum să fac un
foc, nu știam să vânez, și n-aveam cum să mă lupt cu acest
bărbat. Întoar ceţi-vă, spusese Profesoara pur și simplu. Faceţi
orice e nevoie pentru a vă întoarce la Școală.

Ușa s-a deschis larg. Eram pregătită ca el să se repeadă
înainte, să mă târască, ţipând, afară. Însă când lumina a inundat cabana lungă, deja nu-mi mai păsa de banda de pe drum
sau de imaginile de la cursuri sau de intenţiile bărbatului care
se afl a după colţ, la câţiva metri depărtare. Deoarece lumina
a dezvăluit faptul că pereţii erau făcuţi nu din pietre aspre, ci
din sute de cranii, găvanele negre și goale ale ochilor privind
spre mine. Mi-am acoperit gura pentru a-mi înăbuși ţipătul.
— Doar o morgă, a strigat bărbatul.
Iar apoi ușa s-a închis după el, lăsându-mă singură în întuneric, doar cu scheletele. Am rămas acolo, tremurând, ore
întregi, până ce am fost sigură că bărbaţii plecaseră. 

După opt zile, picioarele mă dureau îngrozitor, iar
în gât simţeam arsuri. Mă mișcam încet, printr-un desiș dens
afl at de cealaltă parte a drumului, dând la o parte crengile
cu o cracă de copac pe care o foloseam ca baston. Îmi tot
spuneam că voi ajunge la Califi a. Îmi tot spuneam că voi fi în
siguranţă curând, că atâta timp cât stăteam ascunsă printre
buruieni înalte, bandele nu mă vor găsi. Însă sticla mea de
apă se golise cu câteva zile în urmă. Oboseala mă copleșea.
Într-o clipă transpiram, iar în cealaltă tremuram de frig.
O luasem înspre vest, așa cum mă îndrumase Profesoara
Florence, către asfi nţit. Noaptea, când temperatura scădea,
dormeam în dulapurile caselor abandonate sau în garaje, lângă caroseriile mașinilor vechi. Când găseam un loc care mi se
părea sigur, mă așezam și stăteam puţin, mâncând din merele
pe care Profesoara le împachetase pentru mine și gândindu-mă la Școală. Revedeam întruna acea noapte, întrebându-mă dacă ar fi putut să fi e diferită — dacă aș fi putut-o salva 

și pe Pip. Poate că ar fi trebuit să risc. Poate că ar fi trebuit să
o trezesc. Poate că ar fi trebuit măcar să încerc. Pieptul mi s-a
umplut de suspine când mi-am imaginat-o legată de unul
dintre acele paturi, singură și înspăimântată, întrebându-se
de ce o părăsisem.
N-a trecut mult timp până ce am rămas fără mâncare.
Dulapurile caselor erau goale, prădate de către supravieţuitorii molimei. Am încercat să culeg niște fructe de pădure,
însă câţiva pumni de astfel de fructe nu erau de-ajuns pentru
a-mi potoli foamea. Mi-am pierdut din putere, pașii au început să-mi încetinească, până ce a ajuns să-mi fi e greu să merg
mai mult de un kilometru fără să mă opresc pentru a mă
odihni. Mă așezam la baza copacilor, între rădăcinile lor întortocheate, și priveam căprioarele cum pășteau în ierburile
înalte.
Uneori, chiar înainte să apună soarele, îmi scoteam lucrurile din rucsac, pentru a mă uita la ele. Mă tot întorceam la
brăţară, care era atât de mică încât o puteam prinde în jurul a
doar trei degete de la mână.
La fel ca toate fetele de la Școală, și eu eram orfană.
Sosisem acolo când aveam cinci ani, după ce mama pierise în
molimă. Nu-mi cunoscusem niciodată tatăl. Aceste obiecte
erau singurele lucruri care aparţineau trecutului meu, cu excepţia câtorva amintiri — senzaţii, de fapt — cu o mamă care
îmi pieptăna buclele umede, sau mirosul parfumului ei când
mă legăna în pat. Citisem odată despre persoane cu membre
amputate, și despre cum aveau ei dureri acolo unde fuseseră
cândva picioarele sau braţele lor. Erau numite membre-fantomă. Mereu crezusem că acesta era cel mai bun mod de a 

descrie sentimentele în legătură cu mama mea. Acum, ea nu
mai era decât un dor pentru ceva ce avusesem odată, dar
pierdut acum.
Am continuat să merg, lăsându-mi greutatea din ce în ce
mai mult pe baston. În depărtare, am văzut o mică piscină
gonfl abilă, de plastic, în care se adunase apă de ploaie, o oază
turcoaz, luminoasă, înconjurată de buruieni. Am clipit de
două ori, întrebându-mă dacă aveam halucinaţii din cauza
căldurii. Am fugit către ea și am îngenuncheat, și buzele mele
au atins apa rece. M-am întrebat în treacăt dacă era sufi cient
de curată pentru a o bea, însă contactul apei cu gura mea uscată crea o senzaţie de bine, așa încât nu m-am oprit până ce
stomacul nu a început să mă doară de plin ce era. Când m-am
ridicat, am observat o refl exie pe suprafaţa apei. Acolo, la câţiva metri depărtare, se găsea o casă în care lumina era aprinsă.
Am pornit către lumina strălucitoare în timp ce soarele
atingea ușor vârfurile copacilor. Habar n-aveam cine era acolo sau dacă mă putea ajuta, însă trebuia să afl u măcar.
În grădină, un loc de joacă din lemn aproape că se dărâmase. Viţe-de-vie se încolăciseră în jurul lanţului ruginit al leagănului, trăgându-l înspre pământ. Trecând pe sub toboganul
stricat, m-am apropiat de o fereastră întredeschisă și am privit
înăuntru. Camera de zi era mică, cu o singură canapea prăpădită și cu câteva fotografi i crăpate atârnate pe perete. Deasupra
unui foc era aplecată o siluetă cu glugă pe cap, și gătea.
Fumul se ducea în sus, spre tavan, și de acolo se întindea
peste tot, gâdilându-mi nările cu promisiunea unei cine cu
carne. Silueta ciugulea dintr-un picior de iepure, mușcând cu 

poft ă din os. Gura mi s-a umplut de salivă doar imaginându-mi cât de delicios era.
Mai văzusem un Pribeag înainte, trecând pe lângă zid, în
secţiunea vizibilă de la fereastra din colţ a bibliotecii. Pribegii
nu făceau parte din bande, și nici din regimul Regelui, ci erau
străini care locuiau în sălbăticie. Ni se spusese că Pribegii
erau periculoși, însă acesta avea constituţia unei femei, ceea
ce mi-a domolit frica.
— Hei! am strigat de la fereastră. Am nevoie de ajutor. Vă
rog!
Silueta s-a ridicat cu viteză de pe podea și s-a lipit cu spatele de perete, ţinând un cuţit în sus.
— Arată-te! a spus.
Gluga îi era atât de largă încât îi ascundea faţa, însă buzele
ei frumoase, unsuroase de la carne, se vedeau clar în lumina
focului.
— E în regulă, vă rog, am spus, ridicând mâinile în faţa
mea.
Am împins fereastra, iar balamalele ruginite s-au rupt, cât
pe ce să trântească fereastra pe jos în încăpere și s-o spargă.
Am intrat, ţinându-mi mâinile la vedere.
— Am rămas fără mâncare.
Ţinea cuţitul îndreptat în direcţia mea. Purta un costum
verde-închis asemănător celor ale lucrătorilor guvernului, iar
hanoracul ei negru cu glugă era mult prea mare. Nu-i puteam
vedea ochii.
Apoi, când mi-am lăsat mâinile în jos pe lângă corp, am
văzut rucsacul deschis, iar în el se afl a uniforma Școlii.
Blazonul Noii Americi strălucea roșu și albastru. M-am dat 

înapoi, uitându-mă la ghetele ei negre, la corpul ei înalt și la
aluniţa de deasupra buzei.
— Arden?
Și-a dat jos gluga. Părul ei negru, tuns scurt, era plin de
pământ, pielea albă îi era arsă de soare, iar puntea nasului îi
era cojită pe alocuri.
Mi-am aruncat braţele în jurul ei, ţinându-mă strâns de
ea, ca și când ea era singurul lucru care mă oprea să cad. Am
respirat profund, fără să-mi pese că amândouă miroseam a
haine îmbibate de transpiraţie.
Arden era acolo. În viaţă. Cu mine.
— Ce naiba crezi că faci? a întrebat ea, împingându-mă
deoparte. Cum ai ajuns aici?
Faţa îi era furioasă și apoi mi-am amintit, deodată, că ea
mă ura.
M-am așezat pe podeaua încăperii, uimită.
— Am evadat. Aveai dreptate — și eu le-am văzut. Fetele?
În încăperea de ciment?
Arden se învârtea în faţa focului, ţinând strâns cuţitul
în mână.
— Am urmat semnul pe care scrie optzeci… Mi-am
curmat spusele, dându-mi seama că și ea probabil că făcuse
așa. Califi a nu poate fi la o distanţă mai mare de o săptămână,
o să găsim podul roșu curând…
Arden își lovea piciorul cu lama cuţitului în timp ce mergea.
— Nu poţi să stai aici cu mine. Nu te pot lăsa, îmi pare
rău, dar va trebui să…
— Nu.

Nu mă gândeam decât la șobolanii uriași care trecuseră
peste picioarele mele noaptea trecută, la încercarea mea
nefericită de a vâna iepuri.
— Nu poţi, Arden. N-ai să mă alungi.
Arden a trecut cuţitul de-a lungul șemineului de cărămidă, iar acesta a scos un sunet scârţâit, care mi-a stârnit fi ori pe
șira spinării.
— Ăsta nu e un joc, Eve. Asta nu e o minivacanţă pe care
o ai de la școală. A arătat înspre fereastră. Acolo se afl ă bărbaţi și câini și tot soiul de animale sălbatice, și toţi vor să ne
omoare. Tu n-ai să poţi ţine pasul. Eu… eu nu pot să risc. Ne
va fi mai bine pe cont propriu.
M-am așezat pe mâinile mele tremurânde, cu palmele
afundându-se în carpeta mucegăită, dezmeticită brusc de
cruzimea lui Arden. Eu nici dacă aș găsi o elevă de clasa a doua
în junglă, iar piciorul i-ar fi rupt în două, n-aș lăsa-o acolo —
n-aș putea. Ar fi fost o condamnare sigură la moarte.
— Știu că nu e un joc. De-asta ar trebui să rămânem
împreună.
Eu aveam nevoie de Arden, însă nu puteam găsi un motiv
pentru care ea să aibă nevoie de mine. Mi-am răscolit gândurile, încercând să fac apel la acea parte rece, darwiniană, din ea.
— Te pot ajuta!
Arden s-a așezat pe canapeaua veche, cu salteaua ruptă în
câteva locuri din cauza arcurilor ruginite și răsucite.
— Și asta cum?
A scos un cărăbuș mort din vârfurile încâlcite ale părului
ei și l-a aruncat în foc. A pocnit zgomotos. 

— Sunt inteligentă. Te pot ajuta cu hărţile și busolele. Și
îţi va fi de ajutor să ai o persoană în plus, să stea de șase.
Arden a respirat profund.
— Nu avem hărţi și busole, Eve. Iar tu ești inteligentă
când vine vorba de cărţi, m-a corectat ea, ridicând un deget.
Asta nu înseamnă nimic pe-aici. Poţi să pescuiești? Poţi să
vânezi? Ai omorî pe cineva care ar vrea să mă omoare?
Am înghiţit cu greu, știind răspunsul: nu. Desigur că nu.
Eu nu omorâsem în viaţa mea nici măcar un melc. Îi spusesem Profesoarei despre fetele care turnau sare pe ei doar pentru a-i privi cum se zvârcolesc. Însă voiam să-i dovedesc lui
Arden că fi ecare an petrecut în bibliotecă, când ea jucase afară acel joc cu inele aruncate pe băţ, avea valoare.
— Directoarea mi-a oferit Medalia Realizărilor…
Arden și-a dat capul pe spate și a râs.
— Ești atât de amuzantă. Însă eu m-am descurcat de minune singură. În schimb, tu…
Am privit în jos, văzându-mă prin ochii ei. Îmi sfâșiasem
puloverul Școlii într-o creangă de copac. Palmele îmi erau
pline de sânge închegat, iar braţele îmi erau goale, cu toate că
era o noapte rece de primăvară. Mă simţeam slăbită — mai
slăbită decât fusesem vreodată la Școală, fără mâncare și fără
apă și fără vreun mijloc de subzistenţă pe care să-l aștept cu
nerăbdare. Ochii mi s-au umplut de lacrimi.
— Nu înţelegi… tu ai părinţi, ai un loc unde să te duci.
Tu nu știi cum e să fi i singură.
Mi-am lăsat faţa în mâini și am început să plâng. Nu voiam
să putrezesc, singură, în pădure. Nu voiam să sufăr de foame
sau să fi u capturată de către un bărbat. Nu voiam să mor. 

A trecut mai bine de un minut până ce am observat că
Arden se ridicase de pe canapea și pusese o altă bucată de
carne de iepure pe foc.
— Hai, nu mai fi copil, a spus ea, întinzându-mi băţul cu
carne pe el.
Am devorat-o, lăsând sucul din ea să-mi curgă pe mâini și
pe bărbie, uitând pentru prima dată de manierele mele.
— Nu mai pot irosi timp. Părinţii mei probabil că au auzit
deja că am fugit de la Școală… s-ar putea să mă caute, a spus
Arden când am terminat în cele din urmă de mâncat.
Am simţit dorinţa de a-mi da ochii peste cap, însă m-am
oprit. Chiar și-acum, rătăcită în sălbăticie, Arden se lăuda cu
părinţii ei. Curând, îmi va povesti despre casa cu patru etaje în
care locuiseră împreună, cum dormise ea într-un pat uriaș,
chiar și când era copil. Cât de greu i-a fost să-și ia rămas-bun
de la toate acele lucruri, chiar dacă numai pentru câţiva ani. Îi
lipseau servitoarele, cinele pe care le lua în vase de porţelan,
părinţii care o duceau la teatru, lăsând-o să-și sprijine bărbia
pe balustrada balconului pentru a privi mai bine scena.
— Poţi să rămâi în noaptea asta. Apoi mai vedem, a spus
Arden, aruncându-mi o pătură gri, zdrenţăroasă.
Mi-am pus pătura pe umeri în timp ce focul scădea, transformându-se în cenușă ce ardea mocnit.
— Mulţumesc.
— Pentru nimic.
Arden s-a întors la grămada de cuverturi, care erau aranjate pe canapea, înconjurând-o precum un uriaș cuib de păsări.
— Am găsit-o pe un schelet, cu câţiva kilometri în urmă.
A chicotit înăbușit.

Am aruncat-o de pe umeri și mi-am sprijinit capul în colţ.
Nu-mi păsa că dinţii îmi clănţăneau de frig, așa cum se întâmplase în fi ecare noapte.
În lumina semilunii, vedeam pozele de pe perete. O familie tânără era așezată în faţa casei. Zâmbeau, fi ecare petrecându-și braţele în jurul celuilalt, neștiind nimic despre viitorul
care îi aștepta, așa cum nici eu nu știam nimic despre ce-mi
rezerva al meu.

A doua zi, după-amiază, am urmat-o pe Arden printr-un câmp de fl oarea-soarelui, dându-i la o parte din faţa mea
pe monștrii uriași cu ochi negri. De-abia dacă ne vorbiserăm,
în afară de momentul când ne-am pus de acord asupra micului dejun cu iepure fript, și am luat asta drept un semn bun.
Mă așteptam, oarecum, să mă trezesc fără mâncare, fără pături
și fără Arden. Însă ea nu mă abandonase, iar eu mă întrebam
dacă tăcerea ei însemna că urma să rămânem împreună. Eu
așa speram, măcar pentru binele stomacului meu.
Am explorat strada buruienoasă a unei vecinătăţi abandonate. Acoperișurile caselor erau prăbușite, iar câteva coșuri
de baschet erau aliniate pe cărare, cârceii de viţă transformându-le în niște exponate înfl orite și bogate. Am trecut de
epavele mașinilor vechi, cu parbrizele sparte și portierele ruginite. Două coșciuge putrezite se afl au pe o alee năpădită de
buruieni: unul pentru un adult și unul pentru un copil.
În ultimele zile de viaţă ale mamei mele, eu mă jucam
pe-afară, singură. Mă dăduse afară din dormitorul ei, de teamă 

să nu-mi dea și mie boala ei. Îmi puneam păpușa pe gardul de
piatră din curtea din spatele casei și o îngrijeam cu poţiuni făcute din amestec de frunze și noroi. ”
Ai să te simţi mai bine
curând”, îi spuneam eu în timp ce ascultam ţipetele mamei
mele prin fereastra deschisă. ”
Medicul e pe drum”, îi șopteam
eu. ”
El te va salva. Doar că acum e foarte ocupat.”
— Ești morbidă, nu-i așa? a spus Arden.
M-a tras de braţ. Mă oprisem lângă cutiile din lemn, cu
privirea aţintită asupra celei mai mici.
— Scuze.
Am continuat să merg, încercând să-mi alung starea de
melancolie. Mă simţeam și mai rău, cumva mai singură, știind că Arden nu înţelegea. Am cules câteva fl ori sălbatice,
adunându-le într-un buchet colorat.
— Am decis că putem călători împreună către Califi a, a
spus Arden, lovind cu piciorul prin iarba înaltă. Însă după
asta, vei fi pe cont propriu. Eu am să mă odihnesc acolo, dar
apoi va trebuit să continui să merg, ca să găsesc o modalitate
de a ajunge în Oraș, la părinţii mei.
— Chiar? am întrebat eu, tristeţea mea transformându-se
ușor în ușurare. Ah, Arden, eu…
Arden s-a răsucit pe călcâie, mijindu-și ochii în lumina
soarelui.
— Nu întrece măsura! Încă mă pot răzgândi…
Am mers în tăcere o perioadă. Gândurile mi se întorceau
înapoi la Școală și la noaptea în care plecasem. La zvonurile
conform cărora Arden fusese văzută înotând de-a lungul lacului. Acum nu mai păreau atât de neverosimile, după ce
mâncasem carnea pe care ea o vânase, o jupuise și o gătise. 

— E adevărat că știi să înoţi? am întrebat în cele din urmă.
— De unde ai auzit asta?
Arden și-a scos hanoracul negru cu glugă, dezvăluindu-și
braţele albe. Umerii îi erau plini de pistrui.
— Te-a văzut cineva.
Nu i-am spus că mie îmi luase o oră să trec lacul, agăţându-mă de acele crengi spinoase.
Arden a zâmbit, ca și cum își amintea de ceva amuzant.
— Am învăţat singură. Asta nu ţi-ar trece niciodată prin
cap, nu-i așa, domnișoară Șefă de promoţie?
Am ignorat-o.
— Nu te-ai temut că te-ar fi putut prinde? am întrebat
eu.
În faţa noastră, un iepure gri ţopăia pe drum.
— De obicei, paznicii nu ies după ora douăsprezece, numai dacă nu cumva se afl ă într-o misiune specială. În cele mai
multe nopţi, fortul este destul de liniștit.
Arden s-a furișat către iepure, ţinând cuţitul întins în faţa
ei. A rămas nemișcat când ea s-a apropiat.
Nu-mi puteam scoate din cap imaginea cu ea înotând. Nu
mai văzusem pe nimeni înainte făcând asta. Se aventurase în
apă și dăduse din mâini? Se ţinuse de ceva? Vreo creangă de
copac, vreo frânghie?
— Dar nu ţi-a fost teamă c-ai putea să te îneci?
Când mi-a auzit vocea, iepurele a tulit-o înspre rămășiţele
năpădite de buruieni ale unei curţi.
— Bună treabă, Eve, a pufnit Arden, punându-și înapoi la
curea cuţitul. Mi-ar plăcea să avem o conversaţie intimă, zău,
dar trebuie să vânez pentru cina noastră. 

A luat-o înspre case, nederanjându-se să se uite înapoi.
— Am să-mi găsesc singură cina! am strigat după ea. Ne
vedem înapoi la cabană?
Nu a răspuns. Am luat-o pe cărare, ieșind din cartier și
întorcându-mă către un grup de magazine vechi. Un restaurant vechi era acoperit de ierburi înalte, un M1
 uriaș, galben,
abia iţindu-se printre cârceii de viţă și mușchi. La capătul
străzii se afl a o clădire masivă. Faţada ei era încă solidă, însă
câteva litere căzuseră de pe fi rmă. Acum scria: wal ma t.
De-a lungul ferestrelor crăpate din faţă erau scrise cu vopsea-spray cuvintele: zonă în carantină. intraţi pe propria răspundere.
Când a apărut camionul printre baricade pentru a-i evacua pe toţi copiii sănătoși rămași în viaţă, mama i-a implorat
să mă ia și pe mine. Eu m-am agăţat de cutia poștală, strângând cu putere stâlpul de lemn, disperată să rămân. Era în
van. Ea a apărut în pragul ușii când m-au băgat în camion, cu
sângele curgându-i din nas. Ochii îi erau adânciţi în orbite,
având culoarea prunelor putrezite. Sternul îi era proeminent,
de parcă ar fi fost un colier de sacrifi ciu. A rămas acolo și mi-a
făcut cu mâna. Apoi mi-a trimis o bezea.
Acum, mergând prin orașul abandonat, am încercat să nu
mă uit la uriașele cruci de lemn din parcare sau la grămezile
de oase de sub ele, acoperite de mușchi. Însă peste tot pe
unde priveam existau semnele morţii. Pe partea cealaltă a
străzii, ferestrele unui magazin părăsit, numit Northern
California Real Estate, erau acoperite de scânduri. Într-un

loc numit Suzy’s Nails erau stivuite coșciuge. Mă uitam fascinată la X-ul roșu pictat pe laterala unui container când ceva
s-a mișcat în faţa mea. Un pui de urs a traversat cărarea și s-a
uitat la mine. Apoi și-a întors atenţia către o conservă ruginită, pe care a încercat s-o deschidă cu labele.
M-am gândit imediat la Winnie the Pooh, cartea arhivată
pe care Profesoara Florence ne-o citea când eram copii, despre un urs și prietenul său bun, Christopher Robin. Ne avertizase că cei mai mulţi urși nu erau atât de prietenoși, însă
acest pui părea prea mic pentru a fi periculos. M-am întrebat
dacă râvnea la niște miere, sau dacă asta era pur și simplu o
fi cţiune ciudată.
Am întins mâna, cu grijă să nu-l sperii. Ursul mi-a mirosit
braţul cu nasul său umed. L-am mângâiat pe blana maro și
moale, bucurându-mă de felul în care mă zgâria ușor pe piele.
— Da, ești exact ca Winnie, am spus.
S-a îndreptat către marginea cărării pentru a adulmeca
alte conserve vechi. Mă întrebam dacă Arden avea să mă lase
să-l aduc în casă. Poate că îl puteam ţine acolo o vreme. Nu
mai avusesem niciodată un animal de companie.
Am întins din nou mâna spre el, însă mi-am retras-o când
am auzit un mârâit asurzitor. O ursoaică uriașă ședea pe labele dindărăt pe marginea drumului. Era mai înaltă decât mine.
Puiul s-a dus spre ea, iar ea a deschis din nou botul, arătându-și colţii. M-am îndreptat de spate, cu părul de la ceafă
zbârlit de frică. Mâinile au început să-mi tremure. Ursoaica a
făcut câţiva pași în faţă, cu capul în jos, iar braţele mele subţiri s-au ridicat într-un blocaj patetic. Eram pregătită pentru
atacul ei, când ceva a lovit-o în faţă. 

O piatră. Când ursoaica a mârâit din nou, o altă piatră a
lovit-o în cap, iar ea a căzut, șezutul ei masiv făcând cunoștinţă cu drumul. M-am întors. Un băiat murdar, plin de noroi,
călare pe o iapă neagră, ţinea o praștie în mână. Pielea îi era
bronzată, având o nuanţă de maro roșiatic, iar pieptul musculos îi era pătat de noroi.
— Ai face mai bine să te sui, a spus el, băgându-și praștia
în buzunarul din spatele pantalonilor. Asta nu s-a terminat.
M-am uitat din nou înspre ursoaică, care clătina din cap,
momentan perplexă. Nu știam ce era mai rău: să fi u omorâtă
de către o brută de animal, sau să fi u luată de un Neanderthalian sălbatic pe spatele unui cal. Băiatul a întins mâna. Avea
negru sub unghii.
— Haide! m-a îndemnat el.
M-am apucat de mâna lui, iar el m-a ridicat pe spatele gol
al iepei. Băiatul mirosea a transpiraţie și fum.
Cu un singur ”
diii!” am pornit pe drumul plin de mușchi.
M-am ţinut cu o mână de pieptul lui musculos și m-am întors să mă uit la ursoaică. Se ridicase, alergând după noi, cu
trupul ei maro, masiv, respirând greoi din cauza efortului.
Băiatul a ridicat frâiele de piele crăpată, mânând calul departe de drum și spre copacii deși din pădure. Ursoaica era atât
de aproape, încât mai avea puţin și o apuca pe iapă de coadă.
— Mai repede! Trebuie să mergi mai repede! am strigat eu.
Calul a luat-o la galop, însă ursoaica continua să fi e aproape, fără să dea semne de oboseală. Îmi simţeam picioarele,
îmbibate de transpiraţie, alunecând. M-am agăţat de băiat,
înfi gându-mi unghiile în pielea lui. El s-a aplecat înainte, iar 

vântul ne biciuia feţele. Ursoaica a clănţănit din nou din maxilarul ei înspăimântător.
Am privit peste umărul băiatului și am văzut o râpă în
faţă. Era lată cam de un metru și jumătate, și arăta ca un canal
vechi pentru ape uzate, adânc de aproape cinci metri.
— Ai grijă! am strigat eu, însă băiatul nu m-a băgat în seamă, mergând chiar mai repede decât înainte.
— Ce-ar fi să mă lași pe mine să conduc? a strigat el peste
umăr.
În spatele nostru, ursoaica fugea cu toată viteza, ochii ei
de culoare închisă fi ind pironiţi asupra dosului iepei.
— Nu face asta, am spus încet când ne-am apropiat în viteză de defi leu.
Dacă nu reușeam, ursoaica cu siguranţă avea să ne sfâșie
de vii. Aveam să fi m prinși în fundul canalului, fără să avem
vreun loc unde să ne putem ascunde.
— Te rog, nu face asta!
Însă calul deja se ridica, cu picioarele din faţă întinzându-se către cealaltă parte a pantei.
Stomacul meu s-a ridicat și a căzut. Pentru o clipă, eram
fără de greutate, iar apoi am simţit impactul copitelor pe pământ. Am privit către câmpul de gălbenele din jurul nostru.
Reușisem să trecem peste.
M-am întors pentru ultima oară, de teamă ca nu cumva
ursoaica să fi e pe urmele noastre, însă ea alunecase peste
margine. Ultimul lucru pe care l-am auzit a fost urletul ei fi oros când a alunecat pe panta cu pietriș și a aterizat, puternic,
în abisul noroios al râpei.

A trecut ceva timp până ca unul dintre noi să rostească vreun cuvânt. Acum, în afara pericolului, m-am dat
mai în spate pe cal, încercând să mă îndepărtez pe cât posibil
de băiat. Era un soi ciudat de bărbat, pe jumătate sălbatic.
Nu genul sofi sticat care umplea paginile romanului Marele
Gatsby. Dar nici nu părea de genul bărbaţilor violenţi pe care
îi întâlnisem în prima mea zi în sălbăticie. El cel puţin mă salvase. Puteam doar să sper că nu o făcuse într-un scop infam.
Era îmbrăcat cu niște pantaloni pătaţi, rupţi la genunchi,
iar părul său, lung până la umeri, era împletit în dreaduri. Spre
deosebire de membrii bandei, el nu avea nici o armă, ceea ce
nu mă liniștea prea mult, căci era la fel de lat în umeri și de
musculos ca ei. Nu știam ce gânduri perverse avea în legătură
cu mine, o fată pe care o găsise singură în pădure. Mi-am tras
tricoul, care era lipit de sâni.
— Orice-ai plănui, să știi că n-o să-ţi meargă, am spus eu,
îndreptându-mă de spate pentru a părea mai mare decât eram. 

M-am uitat la cei trei iepuri morţi care atârnau de gâtul
iepei, cu labele prinse cu o sfoară.
Băiatul s-a uitat din nou la mine și a zâmbit. În pofi da
igienei lui care lăsa de dorit, dinţii îi erau drepţi și albi.
— Și ce anume plănuiesc eu? Zău, mi-ar plăcea să știu.
Acum mergeam la trap pe o șosea, cu parapetele metalice
abia vizibile printre viţele-de-vie. În depărtare se zărea un
pod pe jumătate năruit.
— Vrei să întreţii raporturi sexuale cu mine, am spus pe
un ton fi resc.
Băiatul a râs — un râs puternic, răgușit — lovind ceafa
calului cu mâna.
— Vreau să întreţin raporturi sexuale cu tine? a repetat el,
de parcă n-ar fi auzit bine prima dată.
— Așa e, am spus mai tare. Și îţi spun de pe-acum că asta
n-o să se întâmple. Nici măcar dacă…
Încercam să găsesc metafora potrivită.
— …aș fi ultimul bărbat de pe pământ?
Privi spre peisajul vast și pustiu, apoi îmi aruncă un rânjet
năstrușnic. Ochii lui aveau culoarea strugurilor verzi.
— Exact.
Am încuviinţat din cap. Eram fericită că putea măcar să
vorbească și să înţeleagă engleza îngrijită. Nu prea aveam
probleme să comunic cu el, așa cum îmi închipuisem.
— Asta-i bine, atunci, a spus băiatul. Pentru că, oricum,
nu doresc să întreţin raporturi sexuale cu tine. Nu ești genul
meu.
Atunci am râs și eu, până ce mi-am dat seama că nu glumea. Privea fi x în faţă în timp ce mâna iapa afară de pe șosea 

și pe o stradă acoperită de mușchi, făcând-o să ocolească
găurile din drumul pavat.
— Cum adică ”
nu sunt genul tău”? am întrebat eu.
Molima omorâse mult mai multe femei decât bărbaţi.
Fiind una dintre puţinele femei din Noua Americă, în special
o femeie educată, civilizată, am crezut întotdeauna că eram
genul tuturor bărbaţilor.
Băiatul mi-a aruncat o privire scurtă și a ridicat din umeri.
— Eh, a murmurat el.
Eh? Eram inteligentă, munceam din greu. Mi s-a spus că
eram frumoasă. Eu eram Eve, șefa de promoţie de la Școală.
Și tot ce putea el să spună era ”
eh”?
Umerii i s-au mișcat puţin. M-am uitat la faţa lui și mi-am
dat seama, pentru prima oară de-a lungul călătoriei noastre,
că mă necăjea. Făcea o glumă.
— Te crezi amuzant, nu-i așa? l-am întrebat eu, întorcându-mă ca să nu-mi vadă obrajii care mi se înroșiseră dintr-odată.
A tras de frâie, mânând iapa pe pod și către asfi nţit. Pe
măsură ce soarele apunea, cerul căpăta nuanţa de albastru-movuliu a vânătăilor. Nori cenușii se adunau, însoţiţi de
bubuitul îndepărtat al tunetului.
— Ei bine, ai face mai bine să mă duci înapoi de unde
m-ai luat. Priete… prietenul meu foarte solid mă așteaptă
acolo. E foarte înspăimântător și… un ucigaș nenorocit, am
adăugat, repetând fraza pe care o auzisem folosită de către
membrii bandei.
Băiatul continua să chicotească.
— Te duc înapoi. 
— Da, știam, am spus eu, privind prin jur.
Nu eram prea sigură pe unde ne afl am. Încă nu ajunsesem
la WAL MA T. Drumul nu se zărea nicăieri. Doi stâlpi îngălbeniţi se ridicau în stânga noastră, marcând un vechi teren de
fotbal care acum era plin de tulpini de porumb.
— Există ceva ce nu știi? a întrebat băiatul, pe faţă iţindu-i-se un alt zâmbet.
Mi-am întors privirea, prefăcându-mă că nu observ gropiţa care i se forma în obrazul drept, sau felul în care îi străluceau ochii, de parcă erau luminaţi din interior. Profesoara
Agnes numise asta cândva ”
Iluzia Legăturii”. Oare chiar asta
era?
Un timp am rămas amândoi tăcuţi, ascultând bubuiturile
din cer, până ce am ajuns în locul unde o văzusem ultima
oară pe Arden. Am recunoscut cauciucul uzat atârnat de copac, crăpat pe alocuri. O pisică sălbatică bântuia pe stradă, cu
burta atârnându-i.
Băiatul a scrutat o grădină năpădită de buruieni și a arătat
cu degetul către o siluetă micuţă, ascunsă în spatele unor
frunze.
— Presupun că ăla e prietenul tău ”
foarte solid”?
Arden a ieșit încet din ascunzătoare. Genunchii pantalonilor ei erau uzi și plini de noroi, ca și când se târâse pe pământ.
Am sărit de pe iapă, așteptându-mă să mă ia la întrebări,
însă era prea ocupată să-l analizeze pe băiat pentru a-și da
seama de prezenţa mea. Am tăcut cu toţii pentru o clipă, singurul lucru care se auzea fi ind respiraţia fornăită a iepei.
Arden ţinea mâna pe cuţit.
Băiatul a clătinat din cap. 

— Și tu ești paranoică? Lasă-mă să ghicesc, voi două aţi
evadat de la Școală?
A descălecat cu o mișcare rapidă. Cerul a bubuit din nou,
iar el a mângâiat ceafa iepei, încercând s-o liniștească.
— Șșșș, Lila, a șoptit el.
— Ce știi despre Școală? a întrebat Arden.
— Mai multe decât ai crede. Eu sunt Caleb, a spus el, întinzând mâna către Arden.
Ea s-a oprit, uitându-se la noroiul de sub unghii și de pe
articulaţiile degetelor lui. Apoi, încet, și-a relaxat umerii și
și-a luat mâna de pe cuţit. Eu mă uitam când la unul, când la
altul.
Încet, o cucerea.
— Arden, am șuierat eu, dorindu-mi ca ea să nu-l atingă.
Privirea ei s-a oprit asupra unui tatuaj de pe partea din
faţă a umărului său: un cerc cu blazonul Noii Americi înăuntrul lui.
— Haideţi să pregătim cina.
Știam că această prezenţă masculină neașteptată era la fel
de surprinzătoare pentru ea pe cât era și pentru mine, însă nu
mai puteam sta acolo lângă el, la câţiva centimetri distanţă.
Expuse. Am pornit pe drum, făcându-i semn lui Arden să mă
urmeze. Însă ea nu s-a mișcat.
— N-am prins nimic, a spus ea, îndepărtându-se în cele
din urmă de Caleb.
S-a uitat la cei trei iepuri care atârnau la gâtul iepei. Apoi
și-a deschis sacul prins de mijloc, arătându-mi că e gol.
Se apropiau norii de furtună. Un tunet a zguduit aerul. Am
dat cu piciorul într-o piatră, regretând că nu mă gândisem să 

iau conservele alea ruginite de la puiul de urs. Ne aștepta o
altă noapte rece, ploioasă, fără nimic de mâncare.
Caleb s-a suit înapoi pe iapa lui.
— Există o grămadă de mâncare în tabăra mea, dacă doriţi să vă alăturaţi.
Am râs auzind sugestia, însă Arden s-a uitat de la mine la
Caleb, apoi la iepuri.
— Nu…, am murmurat eu.
Am apucat-o de braţ, încercând s-o trag de acolo.
Picioarele îi erau plantate ferm în pământ.
— Ce fel de mâncare? a întrebat ea.
— De toate. Porc mistreţ, iepure, fructe de pădure. Acum
câteva zile am omorât o căprioară. A arătat către orizontul
cenușiu, întinzând degetele către un loc nevăzut. E la mai puţin de o oră de călărit.
Eu mă tot dădeam în spate, pas cu pas. Însă capul lui
Arden era lăsat într-o parte, iar degetele ei se jucau cu un nod
din părul negru scurt. S-a încordat când a simţit strânsoarea
mea.
— De unde știm că putem avea încredere în tine? a întrebat ea.
Caleb a ridicat din umeri.
— N-aveţi de unde să știţi. Însă n-aveţi nici un cal, nimic
de mâncare, iar furtuna se apropie. Aţi putea încerca.
Arden s-a uitat în sus, spre cerul cenușiu, apoi spre sacul
gol prins de mijlocul ei. După câteva clipe, s-a smuls din strânsoarea mea. A ocolit iapa și s-a urcat în spatele lui Caleb.
— Am să-ţi accept oferta, a spus ea, așezându-se mai
bine. 

Eu am clătinat din cap, refuzând să mă mișc.
— Nici gând. Nu mergem la ”
tabăra” ta.
Am făcut semnul ghilimelelor cu degetele. În mod sigur
era o capcană.
— Treaba ta. Însă eu n-aș vrea să fi u singur pe-aici dacă aș
fi în locul tău. În special pe vremea asta.
Caleb a arătat cu degetul înspre norii de furtună, care se
mișcau mai repede, întinzându-se, pregătiţi să reverse apă
peste pădure, apoi a întors iapa și au pornit la drum. Arden
mi-a făcut cu mâna, fără să se deranjeze să-și întoarcă capul.
M-am uitat înapoi spre câmpul pe care venisem. Floarea-soarelui era înclinată într-o parte, împinsă de puterea
vântului. Nu eram sigură în care direcţie se afl a casa, sau cât
de departe era. Nu știam cum să-mi fac singură focul, nu știam cum să vânez, și nici măcar nu aveam un cuţit.
Am strâns din pumni, vârându-mi unghiile în palmă.
— Așteptaţi! am strigat eu, alergând după iapă. Așteptaţi-mă!

Era cea mai întunecată noapte pe care o văzusem
vreodată, luminată doar de licăririle fulgerelor de pe cer.
Călătoream de două ore. Eu mă ţineam de Arden, fericită
pentru spaţiul în plus dintre mine și Caleb. În timp ce ne
croiam calea pe un drum noroios, am rămas tăcută, trecând
în revistă toate metodele prin care am putea muri de mâna
lui Caleb, sau să fi m manipulate pentru a face lucruri pe
care n-ar trebui să la facem. Printre toate minciunile pe care
Profesoarele ni le spuseseră, trebuie să fi existat și ceva adevărat. După ce văzusem cum banda jupuise acel animal pe viu,
știam că bărbaţii erau într-adevăr pe cât de violenţi și de cruzi
ni se spusese. M-am gândit la nevinovata Anna Karenina, și
cum a fost ea prigonită de către Alexei, soţul ei, iar apoi sedusă de către Vronski, amantul ei. Profesoara Agnes ne citise
cu voce tare scena sinuciderii, clătinând din cap dezamăgită.
”
Dacă ar fi știut ea ce știţi voi”, spusese ea. ”
Dacă…”
Nu aveam să fi u păcălită. De îndată ce vom ajunge la tabăra lui Caleb, vom mânca, iar apoi vom aștepta ca furtuna să 

treacă. Nu voi dormi. Nu, voi fi trează și în alertă, cu spatele
lipit de perete. Apoi, dimineaţă, când cerul va reveni la albastrul lui impecabil, vom pleca. Eu și cu Arden. Singure.
— Așadar, cum de știi despre Școală? a întrebat Arden.
Ea nu spusese prea multe, îl întrebase doar pe Caleb despre drumul pe care o luase.
Mi-am ridicat obrazul de pe spatele lui Arden, deodată
interesată de conversaţia lor.
— Știu mai multe despre Școală decât mi-ar plăcea. Caleb
stătea cu ochii aţintiţi pe drumul din faţă. Și eu sunt orfan.
— Atunci înseamnă că sunt școli și pentru băieţi, insistă
Arden. Știam eu. Unde?
— Cam la o sută șaizeci de kilometri spre nord. Însă nu
sunt Școli, ci mai degrabă lagăre de muncă. Știu de lucrurile
pe care le-aţi văzut la Școală, știu cât de cumplite sunt, fetele
care sunt folosite pentru reproducere. Dar pot să vă spun
că…
Caleb s-a oprit pentru o clipă. Vorbea încet și detașat, de
parcă știa de ani de zile aceste secrete.
— Pot să vă spun că și băieţii au suferit, poate chiar mai
rău.
Nu m-am putut abţine să nu pufnesc batjocoritor. Cele
care sufereau din cauza bărbaţilor erau întotdeauna femeile.
Bărbaţii erau cei care începuseră războaiele. Bărbaţii poluaseră aerul și marea cu fum și petrol, ruinaseră economia și
umpluseră până la refuz închisorile. Însă Arden s-a întors și
m-a pișcat de coapsă atât de tare încât am ţipat.
— Va trebui s-o scuzi, a spus ea. A fost șefa de promoţie a
Școlii. 

Caleb a dat din cap aprobator, de parcă asta explica vreun
adevăr mai profund despre mine. Apoi s-a aplecat în faţă, făcând iapa să prindă viteză. Am galopat pe o rampă lungă, vârful dealului fi ind la o distanţă de aproape un kilometru.
Copacii își întindeau crengile pe deasupra terenului ierbos,
creând umbre ameninţătoare. Ploaia cădea și mai puternic
acum. Simţeam picăturile pe piele ca pe niște pietricele.
— O, nu!
Caleb a oprit iapa în noroi. I-am urmărit privirea. Acolo,
la doar o sută de metri în faţa noastră, se afl a un Jeep de-al
guvernului. Chiar și prin ploaie puteam să deslușesc cele
două lumini roșii de poziţie.
Caleb a încercat să întoarcă iapa, însă era prea târziu. O
rază de lumină a străpuns întunericul, iluminându-ne chipurile.
— Opriţi-vă! La ordinul Regelui Noii Americi! a zbierat
o voce într-un megafon.
— Pornește, l-a îndemnat Arden. Acum!
Caleb a întors iapa și am pornit pe drumul pe care venisem. Nu puteam să nu mă uit în spate. Jeepul întorcea și
el, împroșcând noroi de-o parte și de alta cu roţile din spate.
A început să meargă către noi, luminându-ne spatele cu farurile.
— Opriţi-vă, în numele Regelui! Sau vom folosi forţa!
— Nu, mi-am șoptit eu, strângând-o bine pe Arden de
spatele alunecos. Nu, asta nu se poate întâmpla.
Poate că de vină era ploaia torenţială, sau noroiul, sau
greutatea celei de-a treia persoane, însă iapa era mai înceată
decât înainte. Jeepul câștiga teren. 

— Nu putem rămâne pe drumul ăsta, a spus Caleb. Or să
ne prindă. A arătat către marginea unei păduri dese și iapa a
luat-o la goană într-acolo. Ţineţi-vă bine! a strigat Caleb.
Disperată, m-am agăţat cu putere de Arden. Iapa a sărit
peste marginea drumului și, în câteva secunde, ne afl am în
pădurea deasă. Crengile groase ale copacilor îmi biciuiau
braţele și spatele.
— Lăsaţi capul jos! a strigat Caleb.
Luminile Jeepului dispăruseră în spatele nostru. Vehiculul
se oprise pe drum.
— Nu mai e mult până acolo, ne-a asigurat Caleb, în timp
ce trupurile noastre săltau din cauza terenului desfundat.
Nu știam ce însemna ”
acolo”, însă speram să ajungem cât
mai curând.
Iapa mergea șerpuit printre copaci și în cele din urmă se
opri în faţa unui râu de aproape zece metri lăţime. Caleb a
sărit jos, ajutându-ne pe mine și pe Arden să coborâm. I-a dat
o iepei o palmă pe crupă, iar ea a plecat. Pentru o clipă, pădurea părea liniștită.
Am aruncat o privire în spatele nostru. Farurile Jeepului
luminau noaptea ceţoasă. Bărbaţii au trântit portierele mașinii.
— Pe aici! a strigat unul din ei.
— De ce te caută? am întrebat eu.
Caleb ne-a împins în spatele unui bolovan de pe malul
râului, iar noi ne-am ghemuit acolo.
— Nu mă caută pe mine, a spus el.
M-am uitat la el, confuză.
— Pe tine te caută. 

A scos o bucată de hârtie din buzunarul de la spate,
iar Arden i-a smuls-o din mâini. Acolo, privind înspre noi,
se afl a o fotografi e alb-negru a unei fete cu păr lung și închis
la culoare, și cu o gură în formă de inimă, cu buze pline.
eve, scria în ziar. 1,70 metri, ochi albaștri și păr șaten.
să fie capturată și predată, în viaţă, regelui. dacă o
zăriţi, alertaţi avanpostul nord-vestic. Arden a ţinut-o în mâna ei până ce o picătură uriașă de ploaie a căzut,
împroșcând numele meu.
Caleb a aruncat o privire peste bolovan, acolo unde se
afl a Jeepul.
— Am găsit-o azi-dimineaţă pe drum.
Am luat bucata de ziar din mâinile lui Arden și m-am uitat
la poza mea. Era cea pentru absolvire — singura poză care ţi
se făcea vreodată la Școală. Luna trecută venise o femeie de
la guvern și ne aliniase pe toate treizeci afară, pozându-ne
una câte una. În fotografi e mă afl am în faţa lacului, clădirea
fără ferestre fi ind vizibilă în fundal.
— Dar de ce mă caută pe mine? Și Arden a evadat.
Caleb a privit în jos, cu faţa pe jumătate ascunsă de părul
lui șaten încâlcit.
— Ce? a întrebat Arden. Ce e?
El și-a șters obrajii uzi de ploaie.
— Am auzit niște chestii care veneau din Orașul de
Nisip — la început am crezut că sunt doar zvonuri.
Încet, privirea lui a întâlnit-o pe a mea.
— Regele vrea un moștenitor.
Arden a clătinat din cap. Continua să se uite lung la poză.
— O, nu…, a murmurat ea. 

— Ce? Ce s-a-ntâmplat? am întrebat eu, simţind cum mă
cuprinde panica.
Arden s-a uitat din nou înspre drum, unde câteva raze de
lanternă alunecau peste copaci.
— ”
Eve s-a dovedit a fi una dintre cele mai bune și mai
strălucite eleve pe care le-am avut la Școală. Atât de frumoasă, atât de inteligentă, atât de ascultătoare.”
Cuvintele Directoarei Burns, rostite de Arden, păreau diferite. Ba chiar sinistre.
— Asta primești pentru Medalia Realizărilor, Eve. În defi nitiv, tu nici nu aveai să te duci în clădirea aia. Tu aparţii
Regelui.
Am simţit cum mă cuprinde greaţa.
— Cum adică… aparţin?
— Tu trebuia să-i naști copiii, Eve.
Arden pur și simplu râdea.
Pozele Regelui se afl au pe coridoarele Școlii. Era mult mai
bătrân, cu păr cărunt pe la tâmple și cu buze uscate și subţiri.
Fruntea îi era brăzdată de riduri. Mi-am adus aminte de ceea
ce spusese Maxine în legătură cu o presupusă vizită a Regelui
în ziua absolvirii. Deodată părea posibil ca el să fi sosit într-adevăr… pentru mine.
— Bineînţeles că tu erai aia. Ești specimenul perfect.
Toată educaţia și toate laudele Profesoarelor…, a continuat
Arden, apăsându-și tâmplele cu degetele.
Am mototolit afi șul din mâinile mele. Respiram cu greu,
și mă dureau plămânii. Nu voiam să nasc copiii nimănui — și
mai ales nu pe ai Regelui. Însă se părea că decizia fusese deja
luată pentru mine. 

Caleb s-a mutat mai aproape de marginea bolovanului, cu
ochii pironiţi asupra oamenilor Regelui. Aceștia își croiau
drum prin pădure, umplând aerul cu sunetul ghetelor lor călcând pe frunze.
— Nu suntem în siguranţă aici, a spus el, privind în spate,
către râu. Haideţi — acum!
A ţâșnit spre mal și a intrat în apa curgătoare, în vreme ce
ploaia îi lovea spatele gol. Arden l-a urmat îndeaproape. Mie
mi-a luat o clipă până să-mi dau seama: el voia ca noi să traversăm râul înot.
M-am ghemuit la pământ, îngheţată, pe mal, în timp ce
Arden se scufunda cu ușurinţă în apă. În spatele meu, lanternele scrutau pădurea deasă. Vocile trupelor creșteau în intensitate.
— Haide! a șuierat Caleb.
S-a oprit, cu apa ajungându-i până la piept, dându-se la o
parte pentru ca Arden să treacă mai departe. Ea a continuat
să înoate, ridicându-se pentru a mai lua câte-o gură de aer.
Caleb a venit în fugă înapoi pe mal.
— Repede, m-a îndemnat el, luându-mă de braţ.
Apele râului erau înspumate. Arden înota în aval, dusă de
curent.
— Nu știu să înot, am spus, îndepărtându-mi părul umed
de pe obraji.
M-am încruntat când am văzut-o pe Arden forţându-se să
urce pe malul celălalt. Se ridicase, cu rucsacul și hainele ude
leoarcă, însă nevătămată.
— Nu știu cum s-o fac, am spus cu vocea tremurată. 

În spatele nostru, trupele Regelui se apropiau, razele lanternelor lor ajungeau deja la apă.
— Pleacă, i-am spus eu cu un fi r de voce. Acum nu-mi
mai puteam reţine hohotele de plâns, cuprinsă fi ind de sentimentul înfrângerii. L-am împins pe Caleb. Du-te!
Însă el nu s-a mișcat. S-a uitat la umbrele din pădure, apoi
la mine, și pe urmă m-a luat de mână.
— E-n regulă, Eve, a spus.
M-am oprit din plâns, surprinsă de căldura pielii lui lipită
de a mea. Era atât de aproape încât îi simţeam fi ecare respiraţie calmă. Ochii lui verzi erau strălucitori, iluminaţi de raza
lanternei apărută pe neașteptate.
— N-o să te părăsesc. 

Caleb m-a tras în jos spre mal, ţinându-mă strâns
de mână. Am alergat peste pietre și crengi rupte. Îi auzeam
pe bărbaţii din spatele nostru, croindu-și calea prin pădurea
deasă.
— Se duc spre ţărm! a zbierat unul.
Caleb continua să se miște, părând să simtă fi ecare crestătură în pietrele alunecoase, fi ecare bucată de mușchi sau de
trunchi putrezit. I-am urmărit picioarele, atentă să calc în urmele făcute de el.
Am cotit, iar lumina lanternelor a dispărut. Abia puteam
să zăresc prin ploaie o formă în faţa noastră, răsturnată pe
mal. Arăta ca un uriaș gândac de bucătărie mort. Caleb a fugit înspre el. Nu mai văzusem un elicopter decât o singură
dată, în paginile unei cărţi arhivate, însă am recunoscut elicele îndoite și carlinga care arăta ca o păstaie.
— Repede — intră!
A lovit cu pumnul în rămășiţele spulberate ale unui geam. 
M-am aplecat și am intrat în carapacea ruginită, iar întunericul m-a cuprins pe de-a întregul. Caleb s-a suit repede
după mine, aterizând cu zgomot pe podea.
— Vin după noi, a șoptit el în timp ce m-a tras către locurile din faţă.
Ploaia lovea cu putere parbrizul spart, umplând cabina cu
o răpăială continuă.
— Trebuie să ne ascundem, am spus eu.
Am început să bâjbâi cu mâna prin interiorul mucegăit al
elicopterului. Am simţit un obiect suspendat în arcuri, jumătate cât mine — scaunul pasagerului probabil că se desprinsese la impactul accidentului. Ne-am târât sub el, zgomotul
ploii înăbușindu-ne respiraţia.
În întuneric, sub scaunul putrezit, m-am ghemuit lângă
Caleb, conștientă de locurile unde trupul meu îl atingea pe al
său. Umărul meu era lipit de umărul lui, laterala piciorului
lipită de al lui. Apropierea era îngrijorătoare, însă nu îndrăzneam să mă îndepărtez.
Vocile trupelor se auzeau din ce în ce mai tare în timp ce
se apropiau de mal. Raza de lumină a unei lanterne s-a așezat
asupra elicopterului, și geamul spart a sclipit. Caleb, de-abia
vizibil în strălucirea razei de lumină, și-a dus degetele la
buze.
— Au fugit înapoi prin pădure. Am să-i caut pe ţărm și
apoi ne întâlnim pe drum, a spus un bărbat ce se afl a prin
apropiere.
Lanterna lui a coborât pe elicopter, strălucind mai întâi
asupra unei grămezi de frunze. Razele au trecut peste peretele tăiat și peste scheletul pilotului, încă prins cu centura în 

scaun. În cele din urmă s-a poziţionat asupra pantofului meu
drept, singura parte din mine neascunsă.
Pleacă, am gândit eu, dorindu-mi ca raza lanternei să dispară de pe piciorul meu. Nu e nimic. Am închis ochii și am
auzit o altă voce, îndepărtată, strigând ceva. Părea a fi o întrebare.
— Nu, a replicat bărbatul după câteva clipe.
Lumina lanternei a dispărut de pe piciorul meu.
— Nimic.
Am auzit pași dincolo de parbriz, iar apoi s-a lăsat tăcerea
în pădure. Am rămas acolo, ghemuiţi sub scaunul distrus,
până ce ploaia a încetat.
— Ar putea fi ceva de mâncare pe-aici, a spus Caleb într-un sfârșit. Și-a întins picioarele, apoi a îndepărtat scaunul
de pe noi. Ajută-mă s-arunc o privire.
Am început să pipăi în jur prin întuneric, atentă să păstrez
distanţă între mine și scheletul pilotului. După ceva timp, am
găsit ceea ce părea a fi o frânghie și o cutie mare de tablă.
— Asta? am întrebat, dându-i-o lui Caleb.
El a scotocit prin cutie. S-a auzit un zgomot ciudat și apoi
a apărut o lumină.
— Da, a spus el, zâmbindu-mi. Un felinar. Vezi? A apucat
mânerul de o parte și l-a rotit, și lumina a crescut în intensitate.
În timp ce golea pe podea conţinutul cutiei, sortând conservele și pungile argintii, eu i-am cercetat chipul. Râul îi
spălase mare parte din murdăria de pe piele, iar acum era
strălucitoare și netedă, cu doar câţiva pistrui pe nas. Ochii
mei se tot îndreptau către trăsăturile sale puternice, ascuţite, 

cu oase proeminente sub piele. Știam că trebuia să-mi fi e
frică de el, însă acum eram pur și simplu fascinată. Care era
acel cuvânt pe care Profesoara îl folosite pentru a-și descrie
soţul? Cel despre care glumisem eu cu Pip la Școală? Caleb,
chiar și cu unghiile lui negre și cu părul încâlcit, părea aproape… fr umos.
Mi-a întins o pungă argintie.
— De ce zâmbești? a întrebat el, ridicând dintr-o sprânceană.
— De nimic, am spus repede.
Am dus punga la buze și am sorbit apa caldă.
— Îţi place să fi i urmărită de trupe înarmate? Și-a trecut
mâinile peste pielea bronzată, ștergându-și apa de ploaie de
pe braţe, umeri și piept. Asta e ideea ta de distracţie?
— Las-o baltă.
Caleb a deschis o conservă care conţinea un terci maro.
— Sau…, a început el, lingând capacul. Îmi zâmbeai mie?
— În mod sigur nu.
L-am privit cum și-a dus conserva la gură și i-a golit conţinutul cu limba. A mestecat zgomotos, cu gura deschisă.
Imediat, licărul de frumuseţe a dispărut.
M-am întors.
— Revoltător, am bombănit eu.
— Nu ţi se pare apetisant? Atunci, poţi să iei tu mazărea
deshidratată.
Mi-a aruncat o altă pungă. Am mâncat în tăcere boabele
uscate, însă el a continuat să se uite la mine.
— Deci tu și Arden… — și-a înclinat capul într-o parte — …prietene? Sau nu prea?

Mi-am aruncat o altă boabă de mazăre în gură și am
ţinut-o acolo, așteptând să se înmoaie. Îmi aminteam cu
exactitate momentul în care hotărâsem că Arden era atât de
diferită de mine încât nu puteam fi prietene. Ne întreceam la
fugă în curte. Eram în anul al șaselea de când ne afl am la
Școală, iar lui Pip îi venise ciclul în acea dimineaţă. Nu știa
dacă să-și pună tampoanele pe care i le dăduse Doctoriţa
Hertz, însă eu și cu Ruby o convinsesem să vină să alerge,
chiar dacă ea nu voia s-o facă. În timp ce stătea lângă lac,
așteptându-și rândul, Arden i-a tras în jos pantalonii.
Înainte de acel moment, îi oferisem lui Arden o mulţime
de șanse. După ce se bătuse cu Maxine în baie, spărgându-i
buza, jurasem că fusese un accident. O apărasem în faţa celorlalte fete când zbierase la Profesoara Florence, spunându-i că
nu era mama ei — că ea deja avea una, în viaţă, dincolo de zidurile fortului, și că nu avea nevoie de o alta. Îi strecurasem
până și niște fructe de pădure în camera de pedepse. Însă ceea
ce îi făcuse lui Pip pusese capac. ”
Pariez că ești mândră de
tine”, urlasem eu când Pip a rupt-o la fugă către dormitoare,
cu ochii umfl aţi și înroșiţi. ”
Pentru o clipă din viaţa ta, cineva
a fost mai jalnic decât tine.” După acel incident, lămurisem pe
toată lumea ce părere proastă aveam despre ea, cât de lamentabilă mi se păruse întotdeauna a fi . Curând, nimeni n-a mai
băgat-o în seamă. Nici măcar pentru a-i asculta poveștile despre conacul ei, sau despre părinţii care lucrau în Oraș.
Am înghiţit, mâncarea fără gust fi ind în sfârșit îndeajuns
de moale ca să poată aluneca pe gât.
— Nu… n-aș putea spune că suntem prietene. 

Caleb s-a așezat pe scaunul pasagerului, scărpinându-se
la ceafă.
— Atunci de-asta a înotat fără să se uite în urmă. Nu dă
doi ba…
— Nu, am spus răstit. Lui Arden nu-i pasă decât de ea însăși. Așa a fost dintotdeauna.
Caleb s-a uitat lung la mine, surprins. Apoi a pus înapoi în
cutie conservele goale. Și-a scos capul pe geamul spart și a
aruncat o privire în jur.
— Ei bine, ar trebui să rămânem aici în noaptea asta. S-ar
putea să mai plouă, iar trupele nu se vor întoarce în zonă până
nu se luminează de ziuă. Poate că Arden o să apară mâine.
— N-o s-o facă, am mormăit foarte încet.
Abia putusem înainte s-o conving pe Arden să rămână cu
mine. Acum, știind că eram urmărită, probabil că alerga prin
pădure, disperată să se îndepărteze cât mai mult de mine.
Am scos păturile argintii, subţiri, din cutie și le-am întins
în colţurile opuse ale cabinei umede.
— Peste doar câteva ore vom porni din nou, a adăugat
Caleb. Să nu-ţi fi e teamă.
— Nu mi-e, l-am asigurat eu.
Lumina felinarului a început să scadă, apoi s-a dus de tot.
— Bine, a spus el.
Însă după ce a adormit, m-am gândit din nou la Orașul de
Nisip și la bărbatul care mă aștepta acolo. Regele fusese mereu o prezenţă încurajatoare pentru noi, un simbol al puterii și
protecţiei. Dar portretul lui de la Școală părea ameninţător
acum, cu obrajii lui supţi și cu ochii ca niște mărgele, ce păreau să mă urmărească mereu. De ce mă alesese pe mine, mai 

tânără decât el cu treizeci de ani, pentru a procrea? De ce eu,
dintre toate fetele de la Școală? Profesoarele vorbiseră despre
el ca fi ind excepţia — singurul bărbat în care se putea avea încredere. Însă asta era doar o altă minciună.
Știam că Regele va fi în permanenţă pe urmele mele.
Știam că nu se va opri. Nu după poveștile care mi-au fost
spuse în legătură cu angajamentul lui ferm pentru Noua
Americă. Directoarea Burns și-a dus mâna la inimă când a
vorbit despre felul în care el salvase oamenii de nesiguranţă
după molimă. El a spus că nu aveam timp pentru dezbateri,
că trebuia să ne mișcăm înainte în mod necontenit, fără să ne
oprim. ”
O singură șansă”, repetase Directoarea Burns, cu
ochii plini de lacrimi patriotice. ”
Nu avem decât o singură
șansă pentru a reconstrui.”
Hainele încă mi-erau ude. Am stors tivul bluzei și al pantalonilor, încet, cu grijă, lăsând apa să picure pe jos. Când
eram mică, Ruby a fugit odată după mine pe coridoare, pretinzând a fi un monstru cu gheare ascuţite și dinţi care scrâșneau. Am ţipat, ascunzându-mă pe după coșuri de gunoi și
izbind uși în încercarea de a scăpa. Am implorat-o să se
oprească, strigând speriată peste umăr, însă ea considera că
nu-i decât o glumă, chiar foarte amuzantă. Când m-a prins,
abia mai respiram. Jocul părea atât de real. N-am uitat niciodată groaza de a fi urmărită.
Mi-am tras pătura subţire până la bărbie și am închis ochii,
tânjind după confortul vechiului meu pat, după așternuturile
curate, mereu așezate frumos și invitându-mă să mă culc. Îmi
doream să simt mirosul familiar al unei cine cu carne de vânat sau locurile de la fereastra din arhiva bibliotecii, unde eu, 

Pip și Ruby ne așezam, ascultând caseta interzisă cu Madonna
care era ascunsă după Arta americană: o istorie culturală. Am
simţit în mână vechiul magnetofon ce funcţiona cu baterii,
căștile cu burete pe urechi în timp ce încercam să-mi amintesc acele versuri, despre bărbatul de pe insulă. Mă gândeam
la Pip cum se legăna într-o parte și-n alta, într-un dans secret,
când am auzit un zgomot afară.
M-am tras mai în colţ. Caleb încă mai dormea, și pe faţa
lui se vedea oboseala. L-am auzit din nou — zgomotul de
crengi de copac călcate în picioare.
— Caleb? am șoptit.
Nu s-a trezit.
Mi-am închis ochii când zgomotul s-a apropiat și mi-am
tras pătura pe faţă, încremenită de frică. Foșnet. Rămurele
călcate. Pași care mergeau apăsat, împroșcând noroi. Când
mi-am ridicat pătura de pe faţă, respiraţia mi s-a oprit. Nu mă
puteam mișca. O siluetă se afl a în afara elicopterului, la doar
câţiva centimetri depărtare, cu conturul luminat de lună.
Se uita fi x spre mine. 

Pătura mi-a căzut de pe faţă. N-am îndrăznit să în -
tind mâna să o ridic, n-am îndrăznit să mă mișc, de teamă să
nu fi u văzută. În cealaltă parte a carlingii, Caleb s-a întors,
mișcând uriașa cochilie metalică. Silueta a mai făcut un pas
în faţă și a pus o mână pe cadrul ușii rupte. M-am crispat, simţind deja ce avea să urmeze: arma pe care avea să și-o scoată
de la centură, cătușele care aveau să-mi prindă încheieturile.
— Eve? a șoptit în cele din urmă o voce familiară.
Am aruncat o privire spre geamul spart. Hainele lui Arden
erau ude leoarcă, iar părul negru îi era lipit de cap. În lumina
pală, îi vedeam faţa încordată de neliniște.
— Ești acolo? Ești bine?
— Da, eu sunt. Am ieșit în lumina lunii. Sunt bine.
S-a urcat în elicopter, cu ghetele afundându-se în frunze.
Și-a mutat privirea de la mine la trupul ghemuit al lui Caleb,
de parcă asta răspunsese în sfârșit întrebării pe care o avea în
minte. Apoi s-a așezat pe un scaun. 
 
— Te-ai întors…
Am manevrat lanterna de plastic, uitându-mă lung la
Arden. Tremura de frig, apa curgea de pe ea de parcă ieșise
din nou din râu. I-am întins pătura mea.
Arden a căutat prin cutie, rupând ambalajul unui pachet
cu mâncare uscată.
— Ei bine, a ridicat ea din umeri, trebuie să mănânc.
Ciugulea dintr-un morcov deshidratat, deja ignorându-mă.
M-am aplecat când am vorbit:
— Ţi-ai făcut… griji pentru mine?
Arden s-a oprit din mâncat. S-a uitat peste umăr la Caleb.
— Nu, a spus ea repede. Doar că nu știam dacă ești în siguranţă cu el.
Voiam să-i spun că dacă era îngrijorată pentru siguranţa
mea, atunci, practic, răspunsul era da, ea chiar era, își făcuse
griji pentru mine, însă m-am abţinut. În timp ce priveam hainele ude ale lui Arden, mă întrebam dacă nu cumva o judecasem greșit. Dacă nu cumva era mai mult decât fata care insistase în toţi acei ani că mai degrabă ar mânca singură decât
să-și petreacă timpul cu celelalte fete.
A aruncat pe jos pungile goale argintii și a râgâit ușor.
— Presupun că-ţi vrei înapoi pătura? a întrebat ea, întinzându-mi-o.
A rămas pentru o clipă între noi, o perdea argintie.
Am scuturat din cap.
— Păstreaz-o.
Lumina lanternei a scăzut, bateria se descărcase. Faţa palidă a lui Arden a fost ultimul lucru pe care l-am văzut când

În dimineaţa următoare, Caleb lovea iarba înaltă
din faţa noastră, făcând o cărare cu un băţ. Așteptasem ca
iapa lui să se întoarcă la mal, însă când soarele a răsărit, a trebuit să plecăm.
— E cam la o zi de mers de-aici, a spus el. Cu puţin noroc,
o să ajungem la tabără înainte de căderea nopţii.
Mergeam pe o stradă acoperită de mușchi. Soarele se eliberase din norii galben-rozalii, iar acum cerul era scăldat în
alb.
— Nu putem rămâne prea mult în tabără, am spus eu, începând să discut din nou cu Arden. Putem lua provizii, dar
va trebui să pornim spre Califi a.
Încă mă mai gândeam la întâlnirea cu trupele Regelui.
Chiar și în aceste ore timpurii ale dimineţii, fără vreun Jeep
la orizont, mă uitam peste umăr o dată la câţiva metri. Tresăream la strigătele răgușite ale păsărilor de deasupra capului.
Arden a pocnit o muscă ce îi dădea târcoale.
— Nu trebuie să-mi spui, a bombănit ea, apoi a tușit — un
sunet umed, vâscos ca fl egma. Cărarea asta devine mai ușor
de străbătut pe undeva? a întrebat ea, îndepărtând din faţă o
creangă cu spini.
— Ar trebui să dăm curând peste un cartier. Caleb s-a
aplecat pe sub o cracă joasă. Aveţi grijă.
S-a uitat din nou la cer, așa cum făcuse toată ziua.
Înainte să pornim la drum, eu și cu Arden așteptasem în
timp ce el s-a jucat cu beţele în pământ, măsurându-le umbrele în timp ce minutele treceau. Apoi a știut încotro să 

pornim, de parcă ar fi comunicat cu pământul într-o limbă
ciudată pe care noi nu o înţelegeam.
— Te uiţi la el ca la un ceas, am spus acum, arătând înspre
soare.
— El e ceasul meu. Și busolă, și calendar. Și-a dus degetul
la bărbie pentru a mima surprinderea. Se pare că există, totuși, niște lucruri pe care nu le știi…
Am aruncat o privire în spatele meu, către Arden. Ea își
curăţa pământul de sub unghii, neatentă. Caleb era biletul
nostru către siguranţă, știam asta. Stătuse cu mine la râu, ascunzându-mă în elicopterul căzut, pentru un motiv pe care
nu-l știam. Încă nu înţelegeam ceea ce îl motiva, și nici nu
credeam că puteam avea încredere deplină în el. Nu-mi plăcea felul în care mă lua mereu în zefl emea, sau cum mă presase noaptea trecută cu întrebări la care nu voiam să răspund.
— Uite ce e, Caleb, am spus, pronunţându-i apăsat numele. Îţi suntem recunoscătoare pentru ajutor. Însă nu ţi l-am
cerut niciodată.
— Da, a spus Caleb. Mi-ai mai amintit de asta. Acum o
oră… și azi-dimineaţă… și când ai fost de acord să te întorci
la tabără. O să stai o noapte, o să ne iei mâncarea, și pe urmă
eu trebuie să te escortez înapoi pe șoseaua 80, ca să-ţi poţi
continua drumul către Califi a. Am înţeles.
Ne-a condus pe un alt drum, care se termina într-un șir de
case vechi. Apele inundaseră zona, lăsând o dâră maro pe ţigle, cam la un metru deasupra ușilor. Un mesaj era scris cu
vopsea de-a lungul unei faţade: sunt pe moarte. vă rog,
ajutaţi-mă!
— Cui îi e foame? a întrebat Caleb. 

Înainte să-i putem răspunde, a urcat pe treptele crăpate și
a dispărut în casă.
— Bănuiesc că aici e popasul nostru pentru prânz…, a
bombănit Arden, urmându-l.
Înăuntru, parchetul era încovoiat și stricat. Mucegaiul înfl orise negru pe pereţi. Mi-am acoperit nasul cu tricoul, încercând să îndepărtez mirosul. În colţul încăperii se afl a un
fel de cadru uriaș, faţada lui sfărâmată creând un model în
formă de stea.
— Ce-i ăla? am întrebat, arătând cu degetul spre cadru.
Caleb s-a mișcat prin camera de zi, pășind peste cărţi ude
și movile de gunoi urât mirositoare și putrede. Încet, eu și cu
Arden l-am urmat.
— Un televizor, a spus el, când am ajuns în cadrul ușii de
la bucătărie.
Am dat din cap, însă doar vag am recunoscut termenul.
Interiorul lui părea că ar putea să conţină ceva valoros.
Canapeaua putrezită era așezată în faţa lui, de parcă întreaga
familie stătea pe ea pentru a se holba la televizor.
Toate dulăpioarele din bucătărie erau deschise, iar dulapurile mari erau pline de furculiţe murdare de plastic și conserve goale. Câteva scaune erau aruncate pe jos, cu șezuturile
rupte, lăsând la vedere umplutura cenușie plină de mucegai.
Tavanul era scorojit.
— Ai grijă, a șuierat Arden, trăgându-mă spre ea și arătând
spre o gaură din podea în care fusesem cât pe ce să calc.
Caleb a sărit peste gaură și s-a îndreptat către scara care
ducea spre un beci întunecat.
— Mă duc să văd dacă e ceva în pivniţă. 

În timp ce Arden rătăcea prin camera de zi, eu m-am apropiat de un frigider din colţ. Era acoperit de fotografi i vechi și
desene. O poză înfăţișa un cuplu tânăr cu un bebeluș în braţe.
Bretonul femeii era lipit de fruntea transpirată, însă lumina îi
surprinsese ochii mari, strălucitori. Sub ea se afl a un desen
colorat cu o familie făcută din linii. Toţi cei trei oameni —
mama, tata și copilul — erau înconjuraţi de fantome ameninţătoare, ale căror contururi erau mâzgălite în creion negru.
În acele ultime zile, desenam cât de mult puteam. Mă așezam jos, la masa mea albastră de plastic, și umpleam un teanc
de hârtii, desenând pentru mama. Îi făceam desene cu noi în
vechiul loc de joacă de lângă casa noastră, cea cu leagăn, unde
mă dădea din nou și din nou și din nou. O desenam întinsă
în pat, și pe doctor, cu o baghetă magică în mână, în timp ce
o vindeca. I-am arătat casa noastră, cu un gard în jurul ei pentru a ţine la distanţă virusul cel rău. I le băgam pe sub ușă, ca
să le poată avea — darurile ei speciale. ”
Pupici”, spunea ea,
lovind ușor cu mâna de cealaltă parte a lemnului. ”
Dacă aș
putea, ţi-aș da milioane de pupici.”
Am mai aruncat o singură privire către faţa tinerei femei
înainte să mă întorc în încăperea goală. Am auzit un scârţâit
deasupra mea, și l-am urmat.
— Arden? am strigat, mergând pe holul tăcut.
Podeaua scârţâia la fi ecare pas. Briza rece se năpustea prin
ferestrele sparte.
— Unde ești?
Am aruncat o privire într-o baie mică cu podeaua plină de
gropi fi indcă îi lipseau plăci de faianţă.
— Arden? am strigat. 

Vocea mi-a reverberat în pereţi.
La capătul holului, o ușă era întredeschisă. M-am îndreptat spre ea, trecând de un alt dormitor cu un pat putrezit, cu
arcurile ieșindu-i prin cadru.
M-am apropiat și mai mult, furișându-mă de-a lungul peretelui. Tapetul era dezlipit prin unele părţi, zgâriindu-mi
umerii goi. Pulsul mi s-a accelerat și mi-am simţit spatele
transpirat. Intrasem în casă în grabă, însă ar fi trebuit să căutăm bine înainte să ne despărţim. Mereu exista posibilitatea
să fi m urmăriţi.
Ușa era deschisă. M-am uitat înăuntru. Era camera unui
copil, cu un cufăr cu jucării prăfuite și pereţi de un albastru-deschis. Pe patul mic se afl au câteva animale de pluș
jerpelite. Am intrat, ridicând un ursuleţ cu un singur braţ
care părea că fusese folosit intens înainte ca molima să lovească.
S-a întâmplat foarte rapid. Am auzit pași în spatele meu.
Am căzut cu o bufnitură. Am ţipat când o siluetă cu mască de
clovn m-a ţintuit la pământ, zâmbetul ei strâmb și roșu aprins
luându-mă în derâdere.
— Te rog, nu mă omorî! am ţipat eu. Te rog!
Clovnul s-a oprit o clipă, și mâinile lui mi-au ţinut umerii
lipiţi de podeaua crăpată. Apoi am auzit un chicotit înăbușit. Arden și-a scos masca și s-a lăsat să cadă într-o parte, cu
trupul zguduit de râs.
— Ce-i cu tine? am urlat eu, sărind în picioare. De ce-ai
făcut asta?
Caleb a apărut în pragul ușii, alb la faţă.
— Ce s-a întâmplat? Te-am auzit ţipând. 

Strângea în fi ecare mână câte o conservă ruginită.
Am arătat către Arden, care se rostogolea pe-o parte, scoţând hohote profunde și guturale. S-a șters la ochi cu tivul
bluzei.
— Arden m-a speriat. Intenţionat! Asta s-a întâmplat.
Caleb s-a uitat de la ea la mine. Gura îi era deschisă, însă
n-a spus nici un cuvânt. Inima îmi bătea nebunește.
— Nu e amuzant, am reușit să spun. Aș fi putut avea un
cuţit. Te-aș fi putut omorî!
Am început să mă învârtesc prin încăpere, lovind cu pumnul în palmă pentru a accentua cele spuse. Ea a îngenun -
cheat, cu spatele arcuit și cu faţa către podea.
— Arden — uită-te la mine! Vrei să te întorci și să te uiţi la
mine? am zbierat eu.
Caleb m-a apucat de braţ, trăgându-mă în spate.
Însă Arden își ţinea capul în jos, cu părul ei negru tuns
scurt încâlcit. Se zvârcolea. A lovit podeaua cu palma.
— Arden? am spus din nou, de data asta mai calmă.
Ochii îi erau strâns închiși, iar obrajii roz și schimonosiţi.
S-a întors pe spate, respirând greoi. Am rămas locului, întinzând mâna, însă ea nu s-a mișcat. În schimb, trupul i s-a
ghemuit, încordat de efort. Tușea zgomotos. Am îngenuncheat pe podea. Mi-am pus mâna pe spatele ei când s-a întins
în faţă, încercând să-și elibereze plămânii. Când s-a ridicat,
ne-am uitat amândouă în jos.
Palmele îi erau pline de sânge. 

— Era udă leoarcă ieri-seară, i-am spus lui Caleb
când am ajuns în cele din urmă în pădurea de lângă tabăra
lui.
Cu fi ecare kilometru, Arden tușea din ce în ce mai tare și
mergea din ce în ce mai încet, până ce n-a mai putut să meargă deloc. Eu și Caleb am făcut cu rândul împingând-o într-un
cărucior pe care îl găsiserăm și pe care scria pe o parte radio
flyer1
. Într-un minut, dinţii îi clănţăneau, iar în următorul
era aplecată peste marginea căruciorului, încercând să scuipe fl egma sângerie din plămâni. Arden reușise să adoarmă,
ţinând în braţe conservele găsite.
— Probabil că i se trage de la râu și de la ploaie.
— Am cunoscut odată un băiat care era la fel de bolnav, a
spus Caleb.
Am ridicat-o pe Arden, punându-i braţele în jurul umerilor noștri.

— Și ce s-a întâmplat? l-am întrebat.
N-a răspuns.
— Caleb?
— Probabil că e altceva, a spus el.
Însă faţa îi era tensionată, chiar și în lumina slabă a nopţii.
— Sunt bine, a murmurat Arden, încercând să stea dreaptă.
Colţurile gurii îi erau pline de salivă uscată.
Ne-am croit drum prin pădurea cenușie, deasă, și frunzele
mă gâdilau pe gât în timp ce mergeam. Animalele mișunau prin
boschete. În depărtare, se auzea urlând o haită de câini sălbătici
fl ămânzi. În cele din urmă, pădurea s-a transformat într-un luminiș, scoţând la iveală cea mai orbitoare priveliște pe care o
văzusem vreodată. Acolo, în faţa noastră, se afl a un lac imens,
pe suprafaţa lui ca de cerneală refl ectându-se mii de stele.
— Lacul Tahoe, a spus Caleb.
M-am uitat în sus, analizând mănunchiurile albe de stele
care licăreau. Unele erau atât de strălucitoare, încât păreau
aproape albastre. Altele se pierdeau în depărtări precum un
praf sclipitor.
— E magnifi c.
Însă cuvintele nu descriau nici măcar pe jumătate senzaţia copleșitoare pe care o simţeam atunci, sentimentul că
sunt atât de mică sub intensitatea cerului.
— Arden, privește!
Am înghiontit-o în braţ.
Îmi doream să fi avut culorile și pensulele, ca să pot să
încerc să prind până și cea mai vagă impresie a acestei scene.
Nu eram decât noi acolo, inelul negricios de pământ din jurul lacului și acea minunată boltă. 

Însă Arden doar se crispă de durere.
— Unde e tabăra? am întrebat, sentimentul meu copleșitor lăsând loc fricii. Trebuie să o ducem înăuntru.
— Chiar acum te uiţi la ea, a spus Caleb.
S-a apropiat de panta abruptă, noroioasă, acoperită de
buruieni și crengi căzute.
Am privit nedumerită în timp ce Caleb a apucat un buștean putrezit întins pe pământ și l-a tras, scoţând la iveală o
placă mare de mărimea unei uși. A deschis-o. Dincolo de ea
se afl a un hău negru, ascuns adânc într-o parte a muntelui.
— Haide, a spus el, făcându-mi semn să intru.
Stomacul mi s-a strâns. Capul îmi vâjâia. Privind în întuneric, temerile mi-au revenit. Era deja prea riscant să mă afl u
cu Caleb în sălbăticie. Nu-mi imaginasem că tabăra ar putea
fi un adăpost subteran. La suprafaţă, puteam oricând să fug.
Însă jos, în întuneric…
Am făcut un pas înapoi.
— Nu…, am murmurat ușor. Nu pot.
— Eve. Caleb mi-a întins mâna. Arden are nevoie de ajutor — acum. Intră. N-o să-ţi facem rău.
Arden tremura lângă mine. A tușit și a deschis ochii sufi -
cient cât să spună ceva de genul ”
ascultă”. S-a sprijinit de
mine în timp ce am condus-o, cu mâini tremurătoare, prin
tunelul întunecat. Caleb a închis ușa în urma mea.
— Vino pe-aici, mi-a spus el, aplecându-se pe sub celălalt
braţ al lui Arden pentru a mă ajuta să o car.
În timp ce ne mișcam prin întuneric, simţeam zidul rece
de pământ atingându-mi umărul. Pământul de sub picioare
era solid. 

— Tunelul ăsta… tu l-ai găsit? am întrebat, și vocea mi-a
reverberat în cavitatea scobită în munte.
Caleb a cotit repede la dreapta și ne-a dus printr-un alt
tunel, pipăind drumul prin întuneric.
— Noi l-am făcut.
Din faţă, se auzeau sunetele unei adunări. Murmure undeva mai departe, zăngănitul unor tigăi, niște strigăte vagi.
— Aţi construit asta în munte? am întrebat eu.
Arden a tușit din nou; avea picioarele moi.
Caleb n-a spus nici un cuvânt pentru câteva momente.
— Da.
Îi auzeam respiraţia în timp ce mergea.
— După molimă, am fost dus la un orfelinat improvizat,
într-o biserică abandonată. Copiii — fete și băieţi — dormeau pe bănci și în dulapuri, uneori câte cinci, îngrămădiţi
pentru a-și ţine de cald. Nu-mi aduc aminte decât de un singur adult — femeia care deschidea conservele de mâncare
pentru noi. Ne numea ”
resturile”. După câteva luni au sosit
camioanele și au luat fetele pentru a le duce la Școli. Băieţii
au mers în lagăre — lagăre de muncă — unde construiam lucruri, zilnic, de dimineaţă până seara.
Fiecare cuvânt era rostit sacadat. Își ţinea ochii în pământ.
— Când ai evadat? l-am întrebat.
Ne mișcam prin tunel către o lumină care strălucea din ce
în ce mai tare pe măsură ce ne apropiam de ea.
— Acum cinci ani. Excavarea tocmai începuse când am
ajuns eu aici, a răspuns Caleb.
Voiam să știu mai multe, despre cine organiza lucrurile pe
aici și cum, însă mi-era teamă să mai insist. 

Am cotit, iar pasajul a dat într-o încăpere largă, rotundă,
cu o groapă de foc în mijloc. Caverna îmi amintea de vizuina
unui animal. Pereţii de pământ erau încastraţi cu pietre gri
mari, iar alte patru tunele șerpuiau din centrul vast. Înainte
să mai apucăm să mai facem un pas, o săgeată a vâjâit pe lângă faţa mea, aproape sfâșiindu-mi urechea.
— Ai grijă pe unde calci!
Un băiat cu mușchi puternici ca niște frânghii a râs. A
mers până la peretele de lângă noi, unde erau trasate două
cercuri uriașe care formau o ţintă. Ochii lui erau fi xaţi asupra mea în timp ce scotea o săgeată dintr-o singură mișcare.
În jurul focului era adunat un grup de băieţi, goi până la
mijloc. Când l-au văzut pe Caleb, au răcnit ca sălbaticii.
— Ne întrebam pe unde ești, a strigat un băiat cu o claie
de păr negru, des.
S-au bătut cu pumnii în piept într-un soi de salut primitiv.
Șira spinării mi-a înţepenit când băieţii s-au întors să se uite
la mine.
— Cel puţin, vânătoarea a fost un succes, a șuierat cel cu
săgeata. Mi-a scrutat picioarele goale, bluza cu mâneci lungi
care-mi atârna lălâie peste sâni. Mi-am încrucișat braţele la
piept, dorindu-mi să fi fost mai acoperită. Ia priviţi ce-avem
aici, băieţi! O doamnă…
A făcut un pas către mine, însă Caleb și-a întins palma
pentru a-l opri să vină mai aproape.
— Sufi cient, Charlie, l-a avertizat Caleb.
Alţi doi, care aveau în jur de cincisprezece ani, au apărut
dintr-un tunel lateral cărând un porc mistreţ. Și-au pus prada 

pe pământ, și un jet de sânge coagulat a ţâșnit din interiorul
animalului.
— Leif știe? a întrebat unul.
Era înalt și slab, cu o pereche de ochelari crăpaţi așezaţi
pieziș pe nas.
— Va ști curând, a replicat Caleb.
Un băiat a îngenuncheat lângă trupul porcului. A frecat
două lame de cuţit una de cealaltă, scoţând niște sunete stridente care mi-au făcut părul de pe braţe să se ridice. Ochii lui
s-au plimbat peste trupul lui Arden, iar apoi, când a privit
sufi cient, a început să hăcuiască porcul, tăindu-i gâtul.
Bucăţele de oase i-au zburat în faţă. Era o nebunie, felul în
care lama lui ajungea din nou și din nou în locul unde capul
se unea cu corpul. Am tresărit la fi ecare lovitură.
Băiatul nu s-a oprit până ce capul nu s-a desprins de tot și
s-a rostogolit pe jos. Porcul mistreţ se uita la mine, cu pupilele
acoperite de o ceaţă cenușie. Voiam să fug pe culoar, înapoi pe
unde venisem, fără să mă opresc, până când aerul de afară
avea să mă cuprindă. Însă am simţit-o pe Arden moale lângă
mine, și mi-am reamintit de ce eram aici. Imediat ce avea să se
facă bine, aveam să plecăm, departe de acest buncăr umed, de
acești băieţi care mă priveau de parcă eram ceva de devorat.
Unul robust, cu păr blond încâlcit, a mai aruncat câteva
lemne pe foc. Apoi a cercetat trupul fragil al lui Arden.
— Ele pot să stea în camera mea, a râs el.
Am strâns-o bine pe Arden.
— Aș fi fericit să-mi împart patul, a adăugat băiatul.
— N-or să stea în camera nimănui, a intervenit o voce răgușită. N-or să stea deloc aici. 

Dintr-un tunel, de dincolo de foc, a apărut un băiat mai
mare. Purta pantaloni largi care îi treceau peste genunchi, iar
pe piept avea păr creţ. Părul negru îi era strâns într-un coc,
lăsând la vedere partea de sus a spatelui, brăzdată de niște
cicatrice groase, încrucișate. Un grup de băieţi mai mari a
apărut în șir indian în spatele lui, împrăștiindu-se în încăpere. Mi s-a făcut pielea de găină. Erau cel puţin zece, mai înalţi
și mai laţi în spate decât mine. Și păreau furioși.
— Asta nu-i bine, a spus Arden în șoaptă.
Caleb s-a poziţionat între noi și ei.
— Nu e o dezbatere, Leif. Le-am găsit în pădure. Ea a fost
atacată de o ursoaică.
Am privit în jos, încercând să evit privirile lor holbate.
— Au nevoie să stea aici.
Ochii lui Leif erau căprui-închis, cu pleoapele tivite de
niște gene negre foarte dese.
— E prea periculos. Știi cum e Regele când vine vorba de
scroafe. Probabil că deja le caută.
A venit înspre noi, și faţa lui era la jumătate de metru de
cea a lui Caleb. Era atât de aproape, încât îi vedeam bucăţelele de frunze prinse în păr și straturile de cenușă de pe braţele
lui încordate, musculoase.
— Scroafe? a șoptit Arden, și i-am simţit respiraţia fi erbinte pe ceafă. Asta suntem noi?
— Așa s-ar putea să fi m numite, i-am răspuns. Însă nu suntem scroafe.
Grupul de băieţi ne-a încercuit. Haita se apropia de noi,
blocându-ne orice șansă de evadare. Arden a tușit, respirând
greoi. 
 
— E bolnavă? a întrebat un băiat știrb, și faţa i s-a îmblânzit.
Am observat un tatuaj pe umărul lui — un cerc cu blazonul Noii Americi înăuntru. Era același pe care îl avea și
Caleb, în exact același loc. Am privit prin jur, observând că
toţi băieţii erau tatuaţi.
— Foarte bolnavă, am spus.
Au bătut în retragere auzind cuvântul, începând să șoptească între ei, iar unul scund, mai îndesat, a murmurat ceva
ce suna a ”
molimă”. Arden și-a înclinat capul într-o parte și l-a
pus pe umărul meu.
Caleb încă făcea schimb de priviri cu Leif.
— Dacă le alungăm, or să moară. N-am de gând să permit
așa ceva.
Colţurile buzei lui Leif s-au încreţit a neplăcere, amintindu-mi de un câine care-și arată colţii.
— Vor sta în camera de vest, departe de ceilalţi, a spus el
într-un fi nal.
Arden de-abia putea să privească în sus, așa că el și-a fi xat
ochii îngustaţi, aproape negri, pe ai mei.
— Nu aveţi voie să ieșiţi deasupra pământului fără permisiune. Și nu trebuie să ne staţi în cale. Aţi înţeles?
Leif a aruncat o privire băiatului de lângă el, care ducea
un teanc de castroane. Instinctiv, băiatul a îngenuncheat,
umplând două dintre ele cu fasolea din ceaunul care se afl a
deasupra focului. Apoi i le-a înmânat lui Leif. Eu am făcut un
pas în faţă. Umerii masivi ai lui Leif erau aproape la nivelul
ochilor mei. Mi-a întins un castron. L-am apucat, însă el nu
i-a dat drumul, l-a ţinut strâns între degete. 

— Bine aţi venit, a zis el cu o voce care exprima foarte clar
exact contrariul.
M-a ţinut acolo, și ochii lui mi-au cercetat faţa, apoi au
coborât pe sâni, pe talie, pe picioare. Am simţit un atac de
panică și am tras de castron, încercând să-l iau. El a dat deodată drumul la strânsoare, făcându-mă să mă dau înapoi,
împiedicându-mă. Fasolea mi s-a vărsat pe bluză. Un alt băiat
a râs zgomotos, cu răutate.
Am curăţat pata, cu obrajii roșii, arzând. Nu era sufi cient
că eram neprotejată în această tabără, nu era sufi cient că Leif
mă îngrozea. Acum trebuia să mă și umilească.
— Haide, a spus Caleb, luând cina lui Arden de la Leif.
Am să vă arăt unde o să staţi. Și-a petrecut un braţ în jurul lui
Arden, și am pornit pe un tunel luminat de rânduri întregi de
felinare băgate în podeaua de pământ. Așadar, acela e Leif, a
șoptit Caleb.
M-am întors când Leif, enervat, a tras un șut capului porcului mistreţ. Băieţii își reluaseră activitatea. Cel lat în umeri
a aruncat o altă săgeată, doi băieţi mai slabi se luptau corp la
corp, iar alţi câţiva lucrau febril cu carnea, punând bucăţi din
ea pe niște beţe ascuţite. M-am gândit deodată la Împăratul
muștelor și la ziua în care Profesoara Florence a citit o scenă
în care Simon este ucis de grupul de băieţi sălbatici, citând ca
motivaţie ”
Mentalitate de bandă”. ”
Bărbaţii sunt cei mai periculoși atunci când sunt izolaţi, încurajaţi doar de violenţa
celorlalţi”, spusese ea, așezându-se pe marginea biroului, cu
cartea deschisă în poală.
Amintindu-mi de corul de strigăte, de ochii care îmi cercetau fără rușine trupul, de șoaptele dintre ei, știam: câteva lucruri pe care ea ni le spusese erau adevărate. Chiar și-acum.

— Mai vrei? am întrebat, ţinând lingura cu fasole
în faţa buzelor crăpate ale lui Arden.
Ea a murmurat ceva ce a sunat a ”
nu”, apoi s-a întors pe o
parte, aruncând cuvertura de pe picioarele ei murdare. Ochii
i s-au închis.
Așa fusese toată noaptea. Se trezea din când în când, cerând apă sau mâncare, apoi se prăbușea pe salteaua lăsată.
Uneori se zvârcolea de durere, plângându-se de ceva care o
lovea pe șira spinării. Caleb adusese un butoi plin cu apă din
lac, și o ţinusem îndeajuns de trează pentru a-i spăla sudoarea de pe piele și a-i culege frunzele din păr, folosindu-mă de
un pieptene rupt.
Caverna de pământ era la capătul unuia dintre tunelele principale, o încăpere înghesuită, cu o singură saltea și cu un birou
acoperit de cărţi pentru copii, îngălbenite de timp. Căutasem
prin sertare, dorindu-mi, împotriva logicii, să găsesc niște medicamente. Înainte, nu mă gândisem niciodată cât de preţioase
sunt. La Școală, se părea că aveau o rezervă fără limite. 

Luam de bună ușurinţa cu care orice — o tuse, o infecţie,
pielea tăiată într-un felinar stricat — era tratat. O pilulă aici, o
doză pentru a amorţi carnea înainte de a o coase, sirop roz cu
gust de gumă de mestecat picurat în gât. Când, în curte, Ruby
fusese cuprinsă de o durere sfâșietoare într-o parte, a fost dusă
repede în cameră și a ieșit câteva zile mai târziu, cu o aţă neagră
care marca pe abdomenul ei locul unde apendicele îi fusese
scos. ”
Ce s-ar fi întâmplat în sălbăticie?” ne întrebaserăm noi în
timp ce îi inspectaserăm cicatricea. Maxine se gândise că ar fi
trebuit să și-l scoată singură, probabil cu o foarfecă ruginită.
”
Nu”, o corectase Directoarea. Se plimbase prin spatele nostru
în sala de mese, asigurându-se că înghiţeam ultimele vitamine.
”
Pur și simplu ar fi murit.”
Am pieptănat părul negru și des al lui Arden, simţindu-i
căldura pielii. Mi-am amintit de prima dată când am văzut-o.
În acei ani de după molimă, soseau eleve noi în mod regulat,
unele găsite în pădure, altele aduse de către adulţi care nu
mai puteau avea grijă de ele. Ea a fost fata înaltă cu rochia de
un albastru spălăcit care venise la Școală la trei ani după
mine, o fată de opt ani băgată prin poarta laterală. A stat în
camera de carantină timp de o lună, singură, așa cum am făcut-o cu toatele când am ajuns. Eu și cu Pip ne îngrămădiserăm la ferestruica din ușă, privind-o în timp ce se spăla pe
dinţi. A scuipat spuma albă în găleată și ne-am întrebat cu
voce tare dacă părea diferită de noi. Era un joc printre eleve.
De câte ori treceam pe coridor, ne opream acolo cu toatele,
trăgând cu coada ochiului și așteptând să vedem cum îi apar
vânătăile albăstrui pe piele. Așteptam ca albul ochilor ei să se 

transforme într-un gălbui spălăcit. Niciodată nu s-a întâmplat asta.
Arden s-a întors și a mormăit, un sunet adânc, gutural, care
m-a îngrozit. Părea să semene cu mama mea în acele ultime zile
ale ei. Acum, în încăperea umedă, am trecut în revistă toate
simptomele mamei mele. Arden slăbise, însă nu prea mult. Nu
îi curgea sânge din nas, iar picioarele nu i se umfl au și nu îi supurau, făcând băltoace pe jos. Și totuși, felul în care Arden tușea, felul în care tremura de frig, felul în care ochii i se dădeau
peste cap încât puteam vedea albul…
Am strâns-o de mâna rece, dorindu-mi să se ridice din
pat, trează și mai vie ca oricând. Să-mi spună să nu mai zăbovesc la capul ei și să mă alunge dându-și ochii peste cap. Dar
nimic. Doar o altă lovitură a piciorului ei, un alt scâncet. Am
spus cuvintele pe care nu i le-am putut spune mamei mele,
cuvintele care mi s-au blocat în gât în ziua aceea din iulie
când au sosit camioanele printre baricade, cuvintele care rămăseseră de-atunci acolo, lângă inima mea, transformându-se în ceva solid.
Aveam din nou cinci ani, urcând cu pași ușori pe scări. Ea
nu îi mai aștepta pe doctori, căci auzise comunicatele cum că
ei aveau să-i ajute numai pe cei bogaţi. Deschisese ușa camerei
ei. M-am dus să o îmbrăţișez, însă ea mi-a pus pe gură acel
obiect din plastic și m-a târât în stradă, strigând cu vocea ei
spartă, rugându-i să se oprească. Am încercat să mă ţin de cutia
poștală când ea a fugit înapoi, temându-se chiar și să mă sărute.
Am încercat să mă ţin cu braţele de stâlpul de lemn, dar am
fost ridicată și băgată în camion, cu trupul moale în strânsoarea bătrânei. 

— Te rog, am implorat-o pe Arden acum, închizând ochii,
legănându-mă în ritmul propriei mele voci. Am strâns-o din
nou de mână, i-am întors-o cu palma în sus. Nu mă părăsi!
Am nevoie de tine.
Văzând că Arden nu s-a mișcat, am pus la loc capul pe
pernă și am lăsat lacrimile să-mi curgă. Era posibil ca ea să nu
se mai facă bine niciodată. Era posibil să nu mai putem porni
la drum, împreună, către Califi a.
•
Câteva ore mai târziu, m-am trezit cu o lumină orbitoare în ochi.
Cineva zăbovea în pragul ușii, ţinând îndreptată spre faţa
mea o lanternă. Silueta și-a schimbat poziţia, iar raza de lumină a coborât pe pământ. M-am frecat la ochi, încercând să
deslușesc silueta micuţă din faţa mea; persoana îmi ajungea
până la șold. O claie de păr încâlcit îi atârna până la umeri,
iar volanele largi, pufoase ale unui tutu se răsfi rau în jurul taliei ei.
Am clipit în întuneric, însă silueta era încă acolo — adevărată —, nefi ind nicicum rămășiţele întunecate ale vreunui vis.
— Cum te cheamă? am șoptit către fetiţă, așteptând ca
ochii să mi se obișnuiască cu întunericul, dar ea a făcut un
pas înapoi. Haide, vino la mine!
Mi-am ridicat braţul, făcându-i semn să vină. Însă înainte să
mai pot spune ceva, a luat-o la fugă pe coridorul slab luminat.
M-am ridicat în capul oaselor, complet trează acum. Nu
știam cum de o fetiţă își găsise calea prin această tabără de
bărbaţi, însă știam că trebuia s-o urmăresc. Am fugit către 

ușă, privind-o în timp ce alerga prin tunel, abia vizibilă în
razele lanternei.
— Așteaptă! am strigat. Întoarce-te!
A dispărut brusc după o cotitură, iar eu am scrutat holul
gol. Drumul prin tunel cotea, iar eu l-am urmat, încercând să
stau la distanţă de găurile negre de pe fi ecare parte, acolo
unde dormeau băieţii. Ea se afl a în continuare în faţa mea,
alergând pe culoar, cu tutuul săltând în sus și-n jos. Tunelul
se bifurca, iar ea a ales partea neluminată. M-am luat după ea,
alergând repede.
— N-am de gând să-ţi fac rău, am șoptit degrabă. Te rog,
oprește-te!
Am sprintat lesne, pașii mei fi ind mai ușori decât fuseseră
înainte. Era minunat să fi u din nou în picioare, în mișcare, iar
fi ecare metru parcurs îmi liniștea tot mai mult mintea, și singurele sunete pe care le auzeam erau cele ale propriei mele
respiraţii. Nu după mult timp, în faţă, la doar câţiva pași, am
zărit silueta întunecată. Apoi tunelul a cotit din nou, deschizându-se sub cerul înstelat.
Ea a fugit către copaci, scoţând ţipete stridente de parcă
ar fi fost un joc amuzant. Am mers la pas până ce a luat-o la
fugă de cealaltă parte a dealului și a plonjat pe sub un pâlc de
tufe înalte. M-am aplecat ca să respir, în sfârșit obosită. Când
într-un fi nal am ridicat capul, mi-am dat seama că dispăruse.
Eram singură. În întuneric. În afara buncărului.
Nu puteam înainta; ar fi fost prostesc să mă aventurez în
pădure, urmărind fetiţa peste dealuri. Dacă aș fi putut să mă
întorc în tunel, să-l caut pe Caleb, să-i spun că ieșise și că era
singură. Însă când m-am răsucit pe călcâie, am văzut numai 

umbrele nopţii. Am luat-o înapoi înspre copaci, dar pădurea
era deasă. Frunzele foșneau sub picioarele mele. Crengile se
loveau una de cealaltă deasupra capului meu. Când am ajuns
în locul unde credeam că era ieșirea, nu se afl a nici un deal, ci
doar o pantă pietroasă ce cobora înspre lac.
M-am întors și am fugit către cealaltă parte a pădurii, cu
inima bătându-mi tot mai tare. Mi-am amintit de momentul
de la râu, cu ploaia care îmi cădea cu putere pe piele, cu trupele venind spre mine cu puștile în mână. Am văzut spatele
lui Caleb în faţa mea, chipul de pe fl uturaș, cuvintele pe care
Arden le rostise cu voce tare: ”
Tu aparţii Regelui.” Cum
de-am putut să fi u atât de proastă încât să părăsesc buncărul,
pentru a ieși în toiul nopţii, cu trupele pe urmele mele? Doar
fusesem avertizată.
În faţă, o stâncă se înălţa la vreo trei metri deasupra mea.
Alergam atât de repede încât aproape că m-am izbit de ea.
Probabil că mă afl am în spatele dealului, însă era prea întuneric ca să fi u sigură. Am luat-o pe lângă stâncă, sperând să
ajung la zidul cu mușchi care ducea înspre intrare, când am
auzit ceva în spatele meu. N-aveam timp să mă întorc și nici
să fug. Într-o clipită, o mână puternică m-a strâns de braţ.
— Ce dracu’ cauţi aici? a șuierat Leif, trăgându-mă spre el.
Faţa lui contorsionată era abia vizibilă în lumina stelelor.
Am încercat să mă eliberez din strânsoare, însă mă ţinea
bine.
— Ţi-am spus să nu ieși din buncăr!
— Știu, am reușit să spun, tresărind la durerea din încheietura mâinii. Îmi cer scuze. 

Nu îndrăzneam să spun mai multe. Nu îndrăzneam să
respir.
— Cine ţi-a spus că poţi să ieși? s-a răstit el, cu buza de
sus răsfrântă în semn de dezgust, dezvăluind că avea un incisiv spart. Caleb ţi-a spus?
— Nu… urmăream o fetiţă. A fugit afară și a dispărut pe
undeva pe-aici, dar eu…
— O fetiţă? a râs Leif, însă a ieșit mai mult ca un mârâit.
Nu există fetiţe în tabăra asta.
— Mă doare, i-am spus, însă mâna lui a rămas strânsă în
jurul încheieturii mele delicate.
M-a tras după el, pașii lui răsunând zgomotos pe cărare.
— A fost o prostie să ieși aici. Există un motiv pentru care
sunt eu de gardă. Suntem foarte vulnerabili în aceste ore — în
special cu voi aici.
— Știu, am spus, urându-i strânsoarea.
Când m-a tras către cealaltă parte a dealului, am simţit
sângele răcindu-mi-se în mână, acolo unde degetele lui îmi
apăsau osul.
În cele din urmă, mi-a eliberat încheietura. A pipăit cu degetele un zid plin de mușchi, iar stomacul mi s-a strâns gândindu-mă la ceea ce mi-ar putea face. Dar apoi a tras de un
buștean, scoţând la iveală o altă intrare către buncăr.
— Am văzut trupele astă-seară, a spus el rar, ca să pot procesa fi ecare cuvânt. Nu le-am mai văzut în această zonă de
luni întregi. Dar erau acolo, mergând pe linia aia de coastă.
A arătat către un munte afl at dincolo de copaci.
A așteptat ca eu să spun ceva — să reacţionez, poate să mă
scuz, însă când am deschis gura, n-a ieșit nimic. 
110 A n na Ca re y
— Haide, intră, a mârâit el. N-am vrea să i se întâmple
ceva preţioasei noastre Eve, nu-i așa?
Ochii îi erau ca niște bile negre și reci îngropate în
craniu.
— Nu, am spus, luându-mi privirea de la el. N-am vrea.
M-am aplecat prin tunel, ușurată că scăpasem de el.
— A ta e a treia pe dreapta, a spus el când stinghia plină
de mușchi s-a auzit izbindu-se în spatele meu, închizându-mă
din nou pe culoarul îngust.
Când am ajuns la cavernă, m-am bucurat să văd chipul
cunoscut al lui Arden strălucind în lumina slabă a lanternei.
Totuși, m-am cutremurat, simţind cum îmi tremură mâinile,
cum inima îmi bate cu putere în piept. Spusese atât de repede unde se afl a încăperea mea. Prea repede.
Am ascultat ecourile din tunel, lipită cu spatele de peretele rece, temându-mă că acei ochi negri ca niște mărgele aveau
să vină după mine când mă așteptam mai puţin. 
 
Eu și cu Caleb călăream prin pădure, mergând pe
cărările șerpuite dintre copaci. După ce văzuseră noaptea
trecută trupele Regelui, băieţii cei mai mari fuseseră cu ochii
în patru toată ziua, asigurându-se că trupele părăsiseră zona.
Nimeni nu-mi vorbea, nimeni nu îndrăznea să mă privească. Toată tevatura nu s-a terminat până ce nu au descoperit
urme proaspete de cauciuc pe drumul care se îndepărta de
lac. Caleb apăruse în pragul ușii noastre în timp ce eu o îngrijeam pe Arden, și mă invitase la vânătoare. Nu mă deranja că
trebuia să port haine băieţești — pantaloni de bumbac rupţi
și o bluză largă — sau să-mi leg părul la spate, pentru a mă
deghiza. Eram pur și simplu recunoscătoare să mă afl u în aer
liber, departe de peștera umedă. Departe de adăpostul subteran și de acel animal, Leif.
Când am ajuns într-un desiș ierbos, Caleb a scrutat liziera, privind în jos către malul stâncos.
— Nimic aici. A întors iapa. Va trebui să găsim un punct
de observaţie. 

Cerul era de un portocaliu intens, cu nori ca niște talazuri
de fum, cu pântecele marcate cu roșu. Urmărisem un porc
mistreţ peste un câmp și într-o carieră, până ce a fost speriat
de o piatră căzătoare. Acum căutam un cerb. M-am dat mai
în spate pe iapă, încercând să mă bucur de libertatea de a fi
deasupra pământului. Însă întâlnirea de noaptea trecută încă
mă mai preocupa.
— Prietenul tău, Leif…, am început eu, încercând să-mi
dau seama care e relaţia lui Caleb cu el — cum putea să locuiască și să muncească, zi și noapte, cu o asemenea brută.
Îl cunoscusem pe Caleb acum două zile și încă nu făcuse
nimic ce putea fi socotit suspicios. Nu mă părăsise la râu.
Adusese pentru mine și Arden micul dejun și prânzul, prosoape și apă proaspătă de ploaie pentru a ne spăla. Chiar măturase încăperea pentru noi în timp ce noi dormeam.
— E fermecător, ce să zic, am încheiat eu, neputând să-mi
ascund asprimea din voce.
Caleb își ţinea ochii îndreptaţi către panta stâncoasă din
faţa noastră, iar tolba cu săgeţi i se legăna pe umăr.
— Îmi pare rău că te-a speriat noaptea trecută. Era furios
din pricina trupelor.
O mână i se mișca pe ceafa iepei, desfăcând nodurile din
coama ei neagră deasă.
— E convins că ai inventat povestea cu fetiţa. E imposibil
de discutat cu el.
— De ce aș minţi? Am văzut-o, i-am spus spatelui lui Caleb.
Eram singură acolo, afară, iar el pur și simplu m-a ameninţat.
Caleb a clătinat din cap în vreme ce ne căţăram pe marginea dealului, iar pașii neregulaţi ai iepei ne făceau să ne 

clătinăm când într-o parte, când într-alta. Nici el nu credea
că văzusem o fetiţă, însă bănuia că văzusem pe cineva.
— Leif n-a fost dintotdeauna așa. Era… — Caleb s-a
oprit, căutând cuvântul potrivit — … mai bun.
Ne-am aplecat sub o creangă joasă.
— Cam greu de închipuit.
Frunzele îmi măturau șira spinării când m-am aplecat în
faţă, atentă să menţin distanţă între noi.
Caleb n-a mai spus nimic o vreme.
— Leif a fost amuzant cândva, a spus el într-un sfârșit.
Amuzant de-a binelea. Petrecuserăm o zi întreagă dărâmând
clădiri, cărămidă cu cărămidă, și cărând materiale în camioane pentru a fi transportate în Orașul de Nisip. Leif obișnuia
să compună tot felul de cântece în timp ce lucram.
Caleb a privit peste umăr, roșu în obraji, zâmbind larg.
— Ce fel de cântece? De ce râzi?
S-a întors din nou cu spatele la mine.
— N-ai vrea să știi.
— Încearcă-mă.
— Bine. Dar să nu-mi spui că nu te-am avertizat. Și-a dres
vocea pentru a mima seriozitate și a început să fredoneze, falsând îngrozitor: Boașele-mi asudă, boașele-mi asudă, nu pot
să-mi fac boașele să nu-mi mai asude, nuuuu nuuuu nuuuu!
M-am aplecat, observând cutele de la colţurile ochilor săi
și punculeţele maro vagi care îi acopereau pomeţii.
— Ce-i atât de amuzant? Ce-s alea ”
boașe”? Te referi la
bolta piciorului?
Caleb a tras de frâiele iepei și s-a aplecat înainte, cu trupul
scuturat de râs. 

— Ce? Ce e? am întrebat.
I-a luat ceva timp până să se potolească.
— E…, a spus el, cu faţa încă încreţită de râs. Ca acele
chestii care… S-a oprit, ca și când s-ar fi gândit profund, apoi
a clătinat deodată din cap. Nu, îmi pare rău, nu pot. E pur și
simplu amuzant, Eve. Crede-mă.
Voiam să insist până avea să-mi răspundă la întrebare, dar
ceva mi-a spus era mai bine ca gluma să rămână neexplicată.
Iapa a urcat greoi pe restul dealului până am ajuns pe teren drept. Lacul se întindea în faţa noastră, cu cerul portocaliu refl ectat în el. De sus vedeam câmpul unde găsisem porcul mistreţ, pâlcurile de copaci și o fâșie pietroasă de plajă.
— Iată-i, a spus Caleb, arătând către cireada de cerbi care
se adăpau la marginea apei.
Chiar și de pe stâncă le vedeam blana aurie și coarnele
falnice care păreau înalte cât copacii.
Caleb a condus iapa înapoi pe cărare.
— Și ce s-a întâmplat cu el? am întrebat în cele din urmă,
când pătrunsesem bine în pădure. Cu Leif?
Corpul agil al lui Caleb se mișca în același timp cu cel al
iepei, de parcă erau un întreg. M-am uitat pe spatele tricoului
său, concentrându-mi atenţia asupra unui punct unde cusătura era ruptă. Am simţit brusc nevoia de a atinge locul acela,
însă mi-am ţinut mâinile pe Lila.
— Leif a avut un frate geamăn, Asher. Orice-ai fi spus, ei
își aruncau mereu priviri unul celuilalt înainte să răspundă,
ca și cum Leif verifi ca ceea ce Asher avea să facă mai întâi, sau
Asher se hotăra dacă să râdă sau nu.
Mergeam din nou prin pădure, către malul stâncos. 

— Într-o zi, ne-am dus la muncă, iar Asher s-a îmbolnăvit. Privind în urmă, nu cred că a fost ceva grav, n-avea cum.
Însă paznicii erau înspăimântaţi. Era la doar câţiva ani după
molimă. Caleb și-a trecut mâna prin părul șaten. Când ne-am
întors, patul lui era gol. El nu mai era.
— A murit? am întrebat.
Iapa și-a schimbat poziţia sub mine și am mângâiat-o, fi ind
deodată recunoscătoare pentru prezenţa ei caldă și liniștită.
— Nu. Caleb a scuturat din cap. L-au dus în pădure și l-au
lăsat acolo.
— Cine?
— Paznicii. I-au legat pietre de picioare. În acea seară i-am
auzit lăudându-se despre cum ne-au salvat ei de la reîntoarcerea molimei.
Mi-am pus mâna la gură, imaginându-mi-l pe unul dintre
băieţii din tabără, singur în pădure, bolnav, cu picioarele ţintuite de pământ.
— A fost ca și când ceva înlăuntrul lui Leif s-a rupt. Nu
l-am mai văzut — pe vechiul Leif — niciodată. S-a schimbat
complet după acea noapte.
Caleb a descălecat și și-a scos arcul și o săgeată, mișcându-se încet spre cerbii de pe mal. Câţiva și-au ridicat capetele, însă când l-au văzut pe Caleb, atât de calm, de nemișcat,
s-au reîntors la apă.
A mai făcut câţiva pași înainte să ţintească spre o căprioară de la margine. Săgeata a părăsit arcul, iar o clipă mai târziu
era înfi ptă adânc în gâtul cărnos al căprioarei. Celelalte animale s-au împrăștiat când căprioara a dat înapoi, împietrită.
În câteva secunde, Caleb a lansat o altă săgeată, care a lovit-o 

într-o parte. Panicată, a fugit în apă, apoi s-a forţat să ajungă
la mal, lăsând o dâră de sânge în urmă.
— Oprește-te! am strigat, dându-mă jos de pe cal, cu
ochii fi xaţi pe gâtul și șoldul ei. O doare!
Caleb s-a apropiat de ea, fără să se grăbească.
— E-n regulă, a spus el blând către căprioară. A luat gâtul
animalului în mâini și și-a scos cuţitul din teacă. O să fi e bine.
Apoi i-a șoptit ceva, din nou și din nou, ceea ce părea să-i
ușureze panica. Și-a dus cuţitul la gâtul ei. Într-o clipită, i l-a
tăiat, iar sângele s-a împrăștiat pe malul pietros, înroșind apa
lacului.
Lacrimile au început să-mi curgă repede și fi erbinţi, și
trupul îmi tremura în vreme ce priveam cum viaţa părăsea
ochii animalului.
Crescusem cu moartea. O văzusem peste tot prin jurul
meu, pe feţele vecinilor, trăgând saci de dormit în grădinile
lor pentru înmormântare. O văzusem dincolo de geamul
mașinii, în șirurile de oameni care făceau tărăboi în faţa farmaciilor, cu pielea pătată și roșie. O văzusem în propria mea
mamă, stând pe veranda din faţa casei, cu sângele curgându-i
din nas.
Însă doisprezece ani, în interiorul Școlii, fusesem în siguranţă. Zidurile mă protejau, doctorii se afl au acolo pentru a
ne vindeca, și mai aveam și fl uierul de avertizare la gât. În
timp ce Caleb ţinea capul căprioarei în mâini, am plâns mai
tare decât o făcusem vreodată. Deoarece se afl a aici, așteptându-mă dintotdeauna: moartea, moartea inevitabilă, peste
tot. Mereu. 

În dimineaţa următoare, m-a năpădit amintirea
uciderii căprioarei încă înainte să-mi pot înălţa capul de
pe saltea. Băieţii așteptaseră ca animalul să sosească, și l-au
cărat în buncăr, legându-i membrele de o creangă de copac
ruptă. M-am întors în cavernă repede, înapoi la Arden, care
dormea. Nu suportam să văd căprioara tăiată și jupuită, cu
carnea moale expusă.
Am aprins felinarul de lângă patul nostru, umplând camera cu o lumină albă delicată. Caleb ne adusese un morman de
haine, proaspăt spălate în apa lacului. M-am ridicat și m-am
îmbrăcat cu o cămașă cu nasturi. Tot nu știam unde se afl a
proprietarul cărţilor pentru copii, sau de ce își abandonase
camera. Într-o parte a biroului se afl a un caiet de notiţe. L-am
ridicat, uitându-mă la cele patru cuvinte simple: Numele meu
e Paul. Scrisul era inegal, iar unele litere aveau spaţii între ele.
M-am gândit la ceea ce spusese Caleb despre băieţi, cum, în
anumite feluri, ei o păţiseră mai rău decât fetele. Am închis 

ochii și mi-am imaginat-o pe Ruby mergând laolaltă cu celelalte fete în acea încăpere cu paturi înguste. Îi auzeam întrebările către doctori, rostite în felul nevinovat în care numai
ea putea s-o facă. ”
Unde sunt cărţile noastre? Când se desfășoară prima noastră călătorie către Orașul de Nisip? De ce
suntem legate de pat?” Ne luaseră atât de multe, însă ne dăduseră măcar ceva. O să știu mereu să citesc și să scriu. Să-mi
scriu propriul nume.
În spatele meu se auzeau niște picioare goale lipăind pe
podeaua de pământ. M-am întors la timp ca să văd un băieţel
repezindu-se spre mine și smulgându-mi caietul de notiţe
din mână. Băiatul avea un păr încâlcit de culoare șaten-deschis, și purta o salopetă de lucru, murdară de noroi, fără nici
un tricou pe dedesubt.
— De unde ai apărut? l-am întrebat pe un ton blând, nedorind să-l sperii. Cine ești?
— Ăsta-i al fratelui meu.
A ridicat caietul ca și cum ar fi fost un premiu.
— Nu încercam să-mi bag nasul, am spus încet, neluându-mi privirile de pe trupul lui mic.
Mi-am adus aminte de fetiţele care se afl au la Școală — mai
mici cu un an, apoi doi ani mai târziu, apoi trei, clasele micșorându-se tot mai mult în vreme ce Regele organiza oamenii în
Oraș, sortând orfanii. Unii copii erau găsiţi ocazional în păduri, născuţi din Pribegi, în toiul molimei, dar se întâmpla rar.
Nu mai văzusem de mult un copil atât de mic. Și nici măcar
nu-mi puteam aminti să fi văzut vreun băiat.
— Eu doar…, am început.

— Învăţa să citească, a spus băiatul. A întins piciorul către
podea, lovind cu degetele o piatră din pământ. Nu părea să
aibă mai mult de șase ani, și avea pe chip expresia cuiva care
rareori zâmbea. Urma să mă înveţe și pe mine, dar a murit.
Am aruncat o privire în colţul unde Arden stătea nemișcată pe saltea, cu pielea lucindu-i de sudoare. O farfurie plină
cu legume se afl a lângă ea, din seara precedentă.
— Ce avea? Era bolnav?
Cuvintele mi s-au blocat în gât în timp ce mă uitam spre
Arden.
— Tocmai începuse să vâneze. Caleb spune că a fost o
inundaţie bruscă după o ploaie torenţială.
Răsfoia caietul în timp ce vorbea, dezvăluind pagini întregi de mâzgăleli neîngrijite.
— Paul a avut grijă de mine după ce au dispărut părinţii
noștri. El a fost cel care m-a adus aici.
— Îmi pare rău, am spus eu.
— Nu înţeleg de ce toată lumea spune asta. A ridicat privirea către mine și ochii lui licăreau de la lumină. Nu că ar fi
vina ta.
— Cred…
M-am gândit la viziunile pe care le aveam de fi ecare dată
când adormeam. Pip într-un pat îngust și alb, cu burta imensă. Uneori, se zvârcolea din pricina legăturilor de piele, ţipând
către celelalte fete care se afl au lângă ea, încercând să-și întindă braţul către niște mâini pe care nu le putea apuca. Alteori
era așa cum mi-o aminteam eu, la birou, rezolvând probleme
de matematică, lovind în lemn cu creionul în ritmul ei cunoscut. Se întorcea brusc, cu faţa plină de furie când își expunea 

profi lul cu pântecul bombat de sarcină. ”
De ce se întâmplă
asta?” întreba ea, făcând un pas spre mine, apoi altul. ”
De
ce?” Eu îi spuneam aceleași cuvinte — ”
Îmi pare rău, îmi pare
rău” — până ce sărea înspre mine, iar eu mă trezeam.
Mi-am dres vocea și am întâlnit privirea băiatului.
— …Uneori e ca și cum ai spune ”
Sunt trist”. Sau ”
Mă
doare pentru tine”. Poate că e o prostie. Poate că e doar ceva
ce spune lumea.
Băiatul m-a analizat, uitându-se la părul cu vârfuri tocite
care-mi cădea pe umeri. Îl pieptănasem cu degetele pentru a
nu se încâlci.
— Mi-au spus că ești fată, a zis băiatul.
Am aprobat din cap.
— Ești mama mea?
— Nu, am spus. Nu sunt.
A urmat o tăcere mormântală. O vreme și-a mușcat pielea
crăpată de pe buze.
— Eu sunt Benny, a spus el în cele din urmă, în timp ce se
îndrepta către ușă. Vrei să vezi camera mea? Poţi să faci cunoștinţă cu colegul meu de pat, Silas.
Am ezitat. Privirea mi s-a îndreptat către Arden. Era ghemuită, cu ochii strâns închiși, așa cum fuseseră de ieri-seară.
— În regulă, i-am spus băieţelului, fericită că aveam pe
cineva cu care puteam vorbi. Să mergem.
L-am urmat pe culoarele întortocheate către o încăpere
mică și îngustă. Pe jos erau două saltele, iar împrejur erau împrăștiate niște lăzi și conserve murdare de noroi. Un alt băiat,
cu pielea smeadă, desena cu un băţ pe pământul tare. Părul
lui negru avea lungimi diferite, dezvăluind petice de scalp, și 
 
purta un tricou lung băgat într-un accesoriu mult prea cunoscut — un tutu mov.
Deci ăsta era Silas. Fetiţa pe care o urmărisem prin pădure era, de fapt, un băieţel.
— Te cunosc, am spus eu, făcând un pas către el. Tu m-ai
speriat în acea noapte. De ce nu te-ai oprit din alergat când
te-am strigat?
Silas a îngheţat când m-a privit.
— Alergam, a spus el, aruncând băţul pe jos, fi indcă mă
fugăreai.
Ţinea picioarele încrucișate sub el, ceea ce-l făcea să pară
și mai mic decât era.
— Mai sunt copii? am întrebat.
Silas și-a ridicat băţul și a început să mai facă niște cercuri
pe pământ. M-a ignorat, concentrându-se asupra desenelor
lui.
— Ești cel mai mic? am insistat.
Benny s-a așezat lângă el. S-a întors și, pentru prima oară,
am observat o cicatrice lungă, roz, care i se întindea de la ceafă până la ureche, pe jumătate ascunsă de părul lui încâlcit.
— Da. Mai e Huxley. El are unsprezece ani. Se joacă cu
noi câteodată, însă toţi ceilalţi își văd de treburi sau se antrenează.
— Se antrenează pentru ce?
Silas încă se uita înspre podea. Desena ceva ce părea a fi
un cerb, făcând X-uri pe post de coarne.
— Băieţii mai mari devin vânători când împlinesc cincisprezece ani, a răspuns Benny. 

— Deci fratele tău avea cincisprezece ani, am spus. Presupusesem că Paul era copil, din cauza cărţilor ilustrate. Însă
bănuiam că începuse cu cele mai simple lucruri pe care le-a
putut găsi. Și a învăţat singur să citească?
Benny a încuviinţat din cap.
— Tu știi să citești? a întrebat el.
— Da, am răspuns.
— Mă înveţi și pe mine?
— Da, am spus. Am să te învăţ.
Pentru prima oară de când îl întâlnisem, Benny a zâmbit,
dezvăluind un incisiv lipsă. Brusc, mi-a venit o idee; am luat
băţul lui Silas și am îngenuncheat pe jos. Am săpat repede
cuvântul, fără să mă gândesc, în pământul tare. Apoi l-am
subliniat.
— Știţi ce înseamnă? i-am întrebat.
Silas s-a uitat la litere și apoi la mine, de parcă era surprins
că mâinile mele făcuseră acele litere să apară. A clătinat din
cap.
— E numele tău, am spus eu, arătând literele una câte
una. S-I-L-A-S. Apoi am scrijelit alt cuvânt sub el. Și așa se
scrie Benny.
Benny a zâmbit, singurul său incisiv ieșindu-i în afară.
Silas s-a uitat lung la mine, gura lui formând un mic O.
— Silas, a repetat el, apăsând cu degetele pe pământ.
Am pus băţul jos și m-am ridicat, îmbujorată de plăcere.
— Așteptaţi aici un minut, am spus, gândindu-mă la toate
acele cărţi care zăceau, necitite, pe vechiul birou al lui Paul.
Mă întorc imediat. 
 
Benny se afla în faţa peretelui de pământ, scobind
cuvintele cu un băţ.
— Da, corect, am spus eu, în timp ce încăperea plină de
băieţi privea în tăcere.
Terminase Y-ul și s-a dat înapoi, privind cuvântul scris cu
majuscule.
— Benny, a citit el, toată faţa numai zâmbet știrb.
— Foarte bine, am spus, luând de pe masă teancul de
cărţi pentru copii.
Ceea ce începuse cu doi băieţei care-și scriau numele în
pământ se mărise când câţiva dintre băieţii mai mari și-au
băgat capetele în încăpere și apoi au luat loc.
— Haideţi să citim o carte, am spus, luând una de deasupra teancului. Când le-am luat, am fost încântată să descopăr
câteva titluri pe care le avusesem și la Școală. A fost odată ca
niciodată un copac, am citit eu, arătându-le paginile ca ei să
poată vedea. Iar copacul iubea un băieţel. Și băiatul venea în
fi ecare zi…
M-am oprit. Mâna lui Silas era ridicată. Fusese primul lucru pe care îi învăţasem, după ce am început lecţia și ei vorbeau neîntrebaţi.
— Cum adică îl iubea? Ce e aia? a întrebat el.
Kevin, băiatul cu ochelarii crăpaţi, a scos un oft at enervat.
— Înseamnă că vrea să sărute o fată. Asta se întâmpla înainte de molimă.
Kevin mi-a zâmbit rușinat, înroșindu-se. 

— Să sărute o fată? a întrebat Silas neîncrezător.
Huxley și-a ridicat capul.
— Nu, nu e așa. Ăsta e un copac. Copacul nu-l sărută pe
băiat.
— Despre ce vorbiţi, băieţi? i-a întrebat Silas cu o mutră
nedumerită.
— Poţi iubi pe oricine, i-am întrerupt eu, privind către
grup. Iubirea e… Căutam cuvintele potrivite. Iubirea înseamnă să ţii la cineva foarte mult. Să simţi că acea persoană
contează pentru tine, ca și când întreaga ta viaţă ar fi mai
tristă fără ea.
M-am gândit la râsul sacadat al lui Pip, sau când săream
de pe un pat pe altul cu Ruby, așa cum o făceam mereu în
dimineţile de duminică, în vreme ce așteptam să intrăm la
duș.
După o pauză lungă, Benny și-a ridicat privirile.
— Eu l-am iubit pe fratele meu, a spus el.
— Eu am iubit-o pe mama, a adăugat Michael, un băiat de
cincisprezece ani.
— Și eu am iubit-o pe mama, am spus. Și încă o iubesc.
Așa se întâmplă — iubirea nu dispare niciodată, chiar dacă
persoana nu mai există. Am așteptat o clipă, apoi am deschis
cartea din nou. Și băiatul venea în fi ecare zi, și aduna frunzele, și le transforma într-o coroniţă…
— Kevin! Michael! Aaron! Unde sunteţi? a bubuit vocea
lui Leif pe culoar.
A apărut de după un colţ, cu trupul lui musculos mânjit
de noroi și cenușă. Ochii ăia negri, ca de piatră șlefuită, mă
priveau din nou, fără să trădeze vreun sentiment. 

— Unde sunt găleţile? a întrebat.
Câţiva dintre băieţii mai mari s-au ridicat de pe jos.
— Aveam să ne ocupăm de ele după… după ce terminam
cartea.
— Cartea? a întrebat Leif, îndreptându-se către ei. Nu se
uita la mine, ţinându-și capul întors de parcă eu eram o masă,
sau un scaun, sau podeaua de sub picioarele lui. O s-o faceţi
acum, fi indcă trebuia să faceţi asta de dimineaţă. Vreau toate
găleţile cu apă de ploaie înăuntru, în jurul focului.
— Nu mai poate aștepta câteva minute? Aproape că am
terminat, am spus eu înainte să mă pot opri.
Băieţii s-au întors, surprinși la auzul vocii mele.
Leif a venit spre mine, mirosul lui moscat umplând spaţiul dintre noi.
— Să aștepte pentru ce? a spus el, smulgându-mi cartea
din mână. Pentru asta? Băieţii ăștia n-au nevoie să le fi e citite
cărţi de copii. Au nevoie să înveţe să se apere singuri.
— Și vor fi în stare s-o facă. Mi-am îndreptat spatele. Însă
mai au nevoie și să fi e capabili să înţeleagă un simplu marcaj
de drum, sau cum să-și scrie propriile nume.
Leif a privit prin jurul clasei, aproape doisprezece dintre
ei înghesuiţi unii în ceilalţi în spaţiul îngust. Închidea și deschidea gura încet, ca un pește pe uscat, luptându-se să respire. Apoi privirea lui a întâlnit-o pe a lui Kevin, cel mai mare
băiat din încăpere, și a dat din cap.
— Puteţi să umpleţi găleţile după ce terminaţi cu lecţia.
Cât despre tine…
S-a uitat la mine. În pofi da privirii sale reci, puteam să jur
că văzusem o îndulcire în expresia lui, o ușoară mișcare în 

jurul buzelor, cel mai apropiat lucru de un zâmbet pe care-l
văzusem.
— Dacă ai de gând să stai aici să-i înveţi carte pe băieţii
ăștia, trebuie să știi cum stau treburile. Cei mai mari — a
arătat cu degetul către Kevin și Aaron, care stăteau rezemaţi
cu spinările de peretele de pământ — vor părăsi buncărul
curând, la vânătoare și să stea de pază. Ceremonia de iniţi -
ere începe poimâine, la asfi nţit.
A ieșit pe ușă, aplecându-și capul ca să nu se lovească
de denivelarea din tavan.
Am privit înapoi către copii, încă ţinând cartea în mână.
Simţeam schimbarea puterii, la fel de reală ca și când pământul de sub mine se schimbase. Energia vibra prin trupul meu
în timp ce rosteam cuvintele, iar caverna părea mai mare
acum.
— Și băiatul venea în fi ecare zi, și aduna frunzele…

Mai târziu în acea seară, după ce tusea lui Arden se
transformase în respiraţii ritmice specifi ce somnului, am luat
lanterna din locul ei de pe podea și m-am întors în tunele. În
tabără era liniște. Culoarul șerpuit era pustiu. După câteva
zile de stat aici, am înţeles structura subterană de bază, cele
cinci traiectorii care ieșeau din acea încăpere circulară, creând o alcătuire sub formă de stea sub dealul masiv. Am cotit
și am mers prin al doilea tunel, numărând cadrele ușilor pe
întuneric.
Mă tot gândeam la fratele lui Benny, Paul, care stătuse la
acel birou în colţ, exersându-și literele, care se întinsese pe
aceeași saltea pe care stăteam eu, studiind fi surile din tavanul
de pământ. Poate că în ziua în care murise, o simţise și el,
asemenea începutului unei furtuni. Sau poate că-și pusese
arcul pe umăr, ca în fi ecare dimineaţă, și plecase la vânătoare.
Poate că trecuse pe lângă camera lui Benny, nedorind să-l trezească, neștiind că era ultima oară — până când a fost prins 

în freamătul valului, agitându-se în apa albă de spumă, aspirând râul în plămânii săi.
Mergând pe culoarul slab luminat, unde se auzeau sforăituri, mi-am trecut mâna de-a lungul pietrelor din perete.
Aveam atât de multe întrebări. Ce se întâmplase în lagăre în
afară de muncă, transportarea cărămizilor și a pietrelor?
Cum de ajunseseră în tabără copii atât de mici precum Benny
și Silas? Nu era sufi cient să am detalii superfi ciale. Eram însufl eţită de aceeași dorinţă care mă cuprinsese deseori la
Școală. Directoarea o numise odată ”
sete de cunoaștere”.
Am cotit la al șaselea cadru de ușă și l-am văzut acolo, în
faţa mea, cu cămașa lui boţită și cu pantalonii rupţi. Picioarele
îi atârnau peste braţul unui fotoliu adânc, cu arcuri, iar capul
îi atârna peste celălalt braţ.
— Caleb? am întrebat eu. Ești treaz?
S-a trezit brusc, speriat, privind repede prin jur ca și când
trebuia să-și amintească unde se afl a. Apoi și-a frecat faţa, și-a
netezit părul și mi-a zâmbit.
— Bine ai venit în umila mea locuinţă.
A gesticulat către salteaua goală de pe podea, acoperită
doar cu o pilotă din care ieșeau fulgii pe la cusături. Pe masa
de lângă ea se afl a un radio de metal și niște căști ca acelea
pe care le văzusem la Școală. Pe pereţi erau prinse în piuneze
niște hărţi, cu marginile încreţite de la umezeală.
— Ce faci cu toate cărţile astea? am întrebat, îndreptându-mă către teancul înalt de pe podea. Mi-am trecut degetele
peste cotoare, recunoscând câteva titluri familiare de la
Școală: Inima întunericului, Marele Gatsby și Spre far.
Caleb a venit lângă mine, și umărul lui cald îl atinse ușor
pe al meu. 

— Fac uneori chestia asta amuzantă, a spus el, oferindu-mi un rânjet poznaș. Deschid o carte și mă uit la fi ecare
pagină. Se numește citire.
— Știu ce înseamnă să citești! am spus eu râzând.
Un val de căldură mi-a cuprins gâtul și faţa, adunându-se
în obraji. Mi-am trecut degetele prin păr. Nu mai văzusem
nici o oglindă de când fugisem de la Școală.
— Dar cum așa? am întrebat. Benny a spus că nimeni n-a
învăţat aici să citească.
— Să înţeleg că ai făcut cunoștinţă cu Benny? a întrebat
Caleb.
Ochii lui păreau să-mi cerceteze chipul, scrutându-mi buzele și sprâncenele și obrajii.
Am dat din cap.
— Azi, mai devreme. Și cu Silas și cu alţi câţiva băieţi mai
mari. Silas era fetiţa pe care am crezut că am văzut-o. Purta
tutuul ăla.
Caleb a râs.
— A găsit tutuul în cutiile pe care le-am prădat dintr-un
depozit. Leif și alţi câţiva băieţi știau ce era, dar cum putem
să-i spunem asta lui? Iubește prea mult tutuul ăla.
Am zâmbit, cu emoţiile trezite la viaţă. Am ridicat Inima
întunericului, recunoscătoare să-i simt greutatea în mâini, potolindu-mi, astfel, degetele tremurătoare.
— Am început să-i învăţ să citească. Nu le-ai arătat niciodată alfabetul? Numele lor?
— Am intrat în lagărele de muncă când aveam șapte ani,
așa că am învăţat foarte puţin înainte de molimă. Mama m-a
învăţat câteva lucruri de bază înainte să moară — cuvinte 

mai scurte și sunetele. Și apoi, după, aici, citeam noaptea
pentru…
Și-a ridicat privirile către tavan. Barba ţepoasă îi devenea
tot mai deasă, creând umbre întunecate de-a lungul bărbiei și
a gâtului.
— …pentru a evada, presupun. N-a fost niciodată o opţiune, să-i învăţ pe băieţi, în special nu cu Leif prin preajmă.
Fiind cei mai mari, trebuie să vânăm, să pescuim, să supraveghem pământul, să fi m cu ochii-n patru după trupe. Toată
ziua, în fi ecare zi. Au nevoie de mâncare mai mult decât au
nevoie de cărţi. Din nefericire. A oft at și s-a uitat în ochii mei.
Totuși, mă bucur că îi înveţi, a adăugat.
Mi-a susţinut privirea până ce, în fi nal, a trebui să mă uit
în altă parte.
— Ai citit toate astea?
Am aruncat o privire spre Anna Karenina și Pe drum1
, care
arătau ciudat vârâte între Istoria artei pentru proști2
 și Ghidul
complet al înotătorului3
.
— Fiecare cuvânt, a spus Caleb râzând. La urma urmei,
nu sunt chiar un om al peșterilor, nu?
Cămașa gri lungă, zdrenţăroasă a lui Caleb nu era închisă
la nasturi, dezvelind din când în când porţiuni din pieptul
său bronzat.
— Nu cred că am spus asta vreodată, nu?
— Nu trebuia s-o rostești, a răspuns el.
1On the Road, unul dintre cele mai cunoscute romane ale scriitorului
american Jack Kerouac (n. tr.). 2 Art History for Dummies de Jesse Bryant Wilder (n. tr.). 3 Th e Complete Book of Swimming de Phillip Whitt en (n. tr.). 

Am traversat încăperea către un alt teanc, iar Caleb m-a
urmat, pășind în spatele meu, de parcă mă însoţea într-un
dans.
— M-am înșelat, am spus.
Stând atât de aproape de el, îi vedeam punctele maro din
irisurile de un verde-deschis.
Caleb se învârtea în jurul meu, râzând, ca și când eram o
creatură încântătoare pe care el o descoperise prin boschete.
— O, zău? a fost tot ce-a spus el.
— O, cartea asta…
Am ridicat Spre far. Paginile îi erau răsucite la colţuri.
— Charles Tansley! Ce coșmar. Cine se crede el să spună
că femeile nu pot picta, nu pot scrie? Și felul în care domnul
Ramsay uită de soţia lui după ce ea moare — pur și simplu
salivează după Lily la sfârșit!
Caleb și-a înclinat capul.
— Bănuiam eu că educaţia ta a fost unidirecţională, însă
nu mi-am dat seama cât anume.
— Ce vrei să spui? l-am întrebat.
Caleb a mai făcut un pas spre mine și îi simţeam mirosul
de fum de pe piele.
— Domnul Ramsay jelește, e devastat. De aceea îl duce
pe James la far — încă se mai gândește la acea discuţie aprinsă pe care a avut-o cu soţia lui cu ani în urmă.
M-am încruntat, încercând să procesez ceea ce spunea
Caleb.
— Cartea arată ceea ce se întâmplă în absenţa doamnei
Ramsay, cât de importantă e o mamă, cât de rapid se poate
nărui totul fără ea, a continuat el. Cu toţii o iubeau. 

Mi-am amintit de lecţia de la Școală, când Profesoara
Agnes a ţinut o prelegere despre dorinţele bărbaţilor pentru
femeile mai tinere, sau despre incapacitatea bărbaţilor de a
împlini nevoile afective ale oamenilor din jurul lor. Totul părea atât de limpede atunci.
— Asta e doar părerea ta, am încercat eu, clătinând din
cap.
Însă Caleb nu și-a mutat privirile. Faţa îi era pe jumătate
luminată de strălucirea felinarului, îndulcindu-i trăsăturile.
— Asta se întâmplă în carte, Eve, a spus el, bătând cu degetul în coperta tare.
Am aruncat cartea pe jos și m-am așezat în fotoliu, pentru
prima oară nepăsându-mi de mirosul de mucegai care părea
să plutească peste tot în tabără.
— E doar…, am spus eu, simţind deodată o undă de
rușine.
M-am gândit la acea noapte din cabinetul Doctoriţei,
chiar înainte să evadez de la Școală. Profesoara Florence îmi
spusese că Regele voia să repopuleze pământul în mod efi cient, fără toate complicaţiile pe care le presupun familiile, căsătoriile și iubirea. Spusese că fetele făcuseră asta la început
de bunăvoie. Avea un înţeles ciudat. Probabil că se gândiseră
că dacă ne temeam de bărbaţi, nu aveam să-i dorim niciodată. Nu aveam să vrem niciodată iubire, sau să avem familii. Și
atunci am fi mai dornice să facem orice ne cereau ei.
— Nu așa am învăţat eu.
Am întors capul, dorindu-mi ca el să nu-mi vadă ochii înlăcrimaţi din pricina sentimentelor care mă copleșeau. Muncisem din greu la Școală, luasem notiţe detaliate la fi ecare 
ecţie, făcând însemnări pe margini până ce nu-mi mai
simţeam degetele. Și cu ce folos? Să-mi umplu capul de
minciuni?
— Uneori, se pare că toate lucrurile pe care trebuie să le
știu, nu le știu. Iar toate lucrurile pe care le știu sunt complet
eronate.
Mi-am vârât unghiile în palmă, simţindu-mă brusc frustrată. Furia clocotea în mine. Am dat să mă ridic să plec, însă
Caleb m-a luat de mână și m-a tras înapoi.
— Așteaptă! Și-a trecut degetele printre ale mele, doar
pentru o clipă, înainte să le dea drumul. Ce vrei să spui?
— Doisprezece ani de Școală și eu… eu nici măcar nu
știu să înot, am reușit să spun, amintindu-mi de panica pe
care o simţisem în acea seară la râu.
Nu știam să vânez sau să pescuiesc, nici măcar nu știam
unde anume mă afl am în lume. Eram complet nefolositoare.
El s-a ridicat, conducându-mă către deschizătura ușii.
— Uite, Eve, a spus el când a ridicat de pe jos volumul Spre
far. Ia cartea mea. Poţi s-o citești din nou — pentru tine.
Am rămas amândoi pentru o clipă pe pragul de pământ, și
capul lui atingea tavanul. Mi-am trecut degetele peste copertă, gândindu-mă la ceea ce spusese. Poate că aici, în acest
buncăr, departe de Profesoară și de prelegerile ei, cartea avea
să fi e diferită. Poate că eu aveam să fi u diferită. Am ascultat
respiraţiile noastre, acum sincronizate.
— Asta tot nu-mi rezolvă problema înotului, am spus.
Nu m-am putut abţine să nu zâmbesc când am întâlnit
privirea lui Caleb. 

— Asta e partea cea mai ușoară. Și-a pus mâna pe perete,
la câţiva centimetri deasupra capului meu; o barbă scurtă,
aspră îi acoperea bărbia, lucind în lumina felinarului. Pot să
te învăţ într-o zi să înoţi.
— Într-o zi? am spus eu, întrebându-mă dacă putea auzi
bubuitul inimii mele. Nu cred.
— Crede, a spus.
S-a uitat din nou spre mine cu acei ochi verzi. Eram la un
concurs pentru a vedea cine avea să-și mute privirea primul.
Unu, am numărat în minte. Doi, trei…
În cele din urmă, eu am rupt contactul vizual, aplecându-mă pe sub braţul lui și ieșind în tunel. Când m-am întors,
ochii lui încă erau aţintiţi asupra mea.
— Noapte bună, am strigat peste umăr, simţindu-i căldura privirii în timp ce mergeam prin holul umed mirosind a
mucegai și mă băgam înapoi în pat. 


Când am ajuns pe mal, Caleb și-a scos tricoul și s-a
aruncat în apă, cu picioarele strânse, lovind sub el suprafaţa
strălucitoare. S-a scufundat în apa adâncă până ce nu s-a mai
văzut în negrul ca de cerneală.
Am așteptat. A trecut un minut. Apoi altul. Am scrutat
întinderea largă, albastră, însă nu se vedea nicăieri.
— Caleb? am strigat.
Am început să fac pași pe mal, căutând vreun semn, însă
lacul era îngrozitor de liniștit.
În cele din urmă a ţâșnit la suprafaţă, la aproape o sută de
metri depărtare, împroșcând cu stropi de apă în jurul capului. Am respirat adânc, gâfâind în același timp cu el, de parcă
îmi ţinusem respiraţia în tot acest timp.
— Ce te mai grozăvești! am strigat eu.
Mi-am dat jos de pe umeri prosopul, scoţând la iveală
”
costumul de baie” pe care îl improvizasem pentru a înota: o
pereche de jeanși scurţi pe sub puloverul zdrenţuit de la 

Școală, cu materialul rupt în locul unde trebuia să se afl e blazonul. Îl tăiasem în acea dimineaţă cu un cuţit, gândindu-mă
la Pip.
Mi-am vârât vârfurile degetelor în apă, iar pulsul mi-a urcat cu repeziciune. Apa era rece. Soarele se ascundea pe după
copaci, iar aerul era mai tare ca de-obicei. Mă simţeam ameţită și m-am uitat în locul unde lacul devenea mai adânc și
mai întunecat. Am lăsat ca pietrele netede să-mi maseze tălpile și am încercat să-mi strunesc nervii. Mă simţeam mai
confortabil, mai încrezătoare, ba chiar și mai curajoasă.
Arden dăduse semne de însănătoșire; rămăsese la pat, însă
bea și mânca mai mult, iar culoarea îi revenea în obraji. Nu
mai tresăream când treceam pe lângă Leif pe culoar, și nu-mi
mai era frică să explorez tabăra. Încet-încet, desigur, viaţa din
căminul nostru temporar începea să fi e mai ușoară.
Caleb a înotat înapoi, întorcându-și trupul musculos când
pe-o parte, când pe alta în timp ce fi ecare braţ se ridica și se
cufunda la loc în apă. Când a ajuns în zona unde apa era puţin adâncă, și-a dat capul pe spate.
— Acum e foarte bine, a spus el, arătând cu o mână. Aici
nu e adâncă.
Apa nu îi trecea de talie. Însă m-am gândit la acea seară la
Școală, la sentimentul îngrozitor când pământul mi-a alunecat de sub picioare. M-am mișcat încet, înaintând cu grijă,
lăsând lacul rece să mă acopere centimetru cu centimetru.
Caleb a venit mai în faţă și mi-a oferit mâna.
Am apucat-o fără să stau pe gânduri, simţind aceeași căldură care mă învăluise în camera lui. Simţeam furnicături pe
piele de la apropierea dintre noi. 

— Vezi? mi-a spus el zâmbind, în vreme ce apa îi umplea
cu picături pieptul bronzat și pistruiat. Nu-i chiar atât de rău.
După câţiva pași, apa mi-a ajuns până la talie. M-am uitat
în jos, speriată de dispariţia bruscă a picioarelor mele. Voiam
să dau înapoi, să mă întorc la mal și să stau pe pământ solid.
Însă Caleb m-a apucat și de cealaltă mână și s-a uitat lung la
mine, iar ochii săi de culoare verde-deschis îmi cereau să-i
privesc. Am mers împreună către partea mai adâncă.
— Ești bine? m-a întrebat Caleb când apa mi-a ajuns până
la umeri.
Am dat din cap, așteptând ca inima să nu-mi mai bubuie.
— Bine, atunci, a spus. Acum o să ne scufundăm. Unu,
doi…
— Stai! am ţipat. Vrei să mă bag dedesubt?
Aveam nevoie de mai mult timp — pentru a mă obișnui
cu temperatura, pentru a mă pregăti.
— Da. O să stăm dedesubt cât de mult poţi tu. La trei.
Eram pe cale să protestez, însă Caleb a început să numere
din nou.
— Unu, doi, trei, a spus el, iar eu mi-am ţinut aerul în
piept, strângând tare din buze când am alunecat sub suprafaţa apei.
Eram complet scufundată, ascultând pulsul bătându-mi
în ureche. Am auzit cum plămânii au dat drumul aerului,
bulbucii plutind către cer, lăsându-mă pe mine sub apa rece.
Caleb se afl a la jumătate de metru în faţa mea, cu ochii deschiși, ţinându-mă de mâini. Faţa îi era atât de delicată, de
serioasă și de dulce, că am uitat, chiar dacă numai pentru o 

clipă, că eram diferiţi. Că el era de sex opus, cel despre care
fusesem avertizată. Cel de care mă temusem întreaga viaţă.
În acel moment, el era doar Caleb. Am zâmbit, iar el mi-a
întors zâmbetul, în vreme ce braţele noastre formau un cerc
în liniștea apei.
•
Am stat afară până în momentul în care cerul s-a
întunecat. Am exersat ţinerea respiraţiei, scufundându-mă în
mod repetat până ce n-am mai tresărit când lacul m-a înghiţit. Caleb m-a învăţat cum să calc apa și să lovesc cu picioarele înainte sub suprafaţa apei. Mi-a arătat cum să plutesc, și
degetele lui au rămas pe spatele meu în timp ce-mi umpleam
plămânii cu aer. Mi-am închis ochii, încercând să cred că
picioarele mele palide nu erau expuse, că puloverul umed nu
era lipit de rotunjimile trupului meu.
Cerul se transforma din purpuriu în gri în timp ce mergeam înapoi prin pădure, sfărâmând sub picioare ácele uscate de pin. Mi-am pus prosopul pe umeri, însă tot tremuram.
Caleb și-a dat jos hanoracul și mi l-a oferit, sufl ecându-i mânecile pentru mine.
— Am terminat cartea. Am stat toată noaptea și am citit-o, am spus în timp ce strângeam materialul gros și moale
în jurul meu; încă mai avea ceva din căldura lui și mă simţeam deja mai bine. Aveai dreptate. Nu e chiar povestea care
mi-a fost spusă.
— M-am gândit eu că ar prinde bine o a doua lectură.
Apa i se scurgea din dreaduri, șerpuindu-i pe mușchii
umerilor. 

— Mă întrebam…, am început eu. Cum de-aţi învăţat
atât de multe despre lume în afara lagărelor de muncă? Cum
aţi ajuns aici? Cum de-aţi știut unde să vă duceţi? Spune-mi
totul.
Caleb a așteptat să-l ajung din urmă. Mergeam pe o cărare
îngustă, aplecându-ne pe sub crengile joase ale copacilor. El
era în faţa mea, dând la o parte crengile pentru ca eu să mă
pot strecura pe sub ele, apoi trecea iarăși în faţa mea, ca să o
poată face din nou.
— Săptămânile de după moartea lui Asher au fost ciudate, a spus el, ţinându-și ochii pironiţi la cărare. Leif refuza să
mai lucreze, și se afl a, în cele mai multe nopţi, în detenţie.
Toţi ceilalţi băieţi erau prea speriaţi pentru a face ceva care
să-i înfurie pe paznici. Singurele lucruri permise în lagărele
de muncă erau acele radiouri metalice, iar băieţii se întindeau
cu toţii în paturi, ascultând transmisiile din Orașul de Nisip.
— Am auzit și eu câteva din transmisiile alea la Școală,
am spus, storcându-mi apa din părul lung.
O dată pe lună, ne așezam în auditoriu și ascultam poveștile cu ceea ce se întâmpla în Oraș. Regele ne povestea despre
zgârie-norii uriași care erau construiţi sau despre noile Școli
care se deschideau pentru copiii din interiorul Orașului. El
construia în deșert — ”
ceva din nimic”, cum spunea el —, iar
Orașul avea să fi e străjuit de ziduri atât de înalte, că toată lumea avea să fi e protejată. De rebeli, de boli, de pericolele lumii. La acea vreme, găseam alinare în cuvintele lui.
— Regele a făcut să pară totul foarte grandios, foarte captivant, am spus.
Caleb a lovit o piatră cu piciorul gol. 

— Îmi amintesc de acea voce. Am să mi-o amintesc mereu. Caleb a aruncat piatra în pădure și chipul i s-a întunecat,
iar pielea i s-a înroșit. N-a pomenit niciodată de orfanii care
lucrau în Oraș. Cum băieţi de șapte ani dezasamblau clădiri,
paisprezece ore pe zi, la o temperatură de patruzeci și trei de
grade. Cum unii erau striviţi de ziduri sau cădeau de pe zgârie-nori. Sau despre fetele care erau folosite pe post de animale de prăsilă. Făcea să pară că Noua Americă era pentru toată
lumea, că vom fi cu toţii incluși, însă totul era construit pe
spatele orfanilor. Singurul nostru loc era sub picioarele lor.
În timp ce mergeam, mi-am lăsat mâinile să mângâie iarba înaltă care creștea de-a lungul cărării.
— Dar cine îi crește pe copii? Supravieţuitorii din Oraș?
— Chiar acum, ei locuiesc în casele lor noi care dau înspre canalele pe care băieţii de paisprezece ani le-au dragat, și
își hrănesc bebelușii pe care i-au născut fetele de optsprezece
ani, sau schiază pe pârtiile de schi acoperite și mănâncă la
restaurantele care se afl ă în vârfurile zgârie-norilor, unde orfanii lucrează pe gratis. Este dezgustător, a spus Caleb strâmbându-se.
— Tu cum de-ai evadat? am întrebat din nou.
M-am gândit la ororile din lagărele de muncă, la Asher
singur în sălbăticie, cu picioarele legate, sau la băieţii atât de
mici precum Silas cărând pietre în spate.
— S-a întâmplat într-o noapte după un discurs deosebit
de revoltător despre noul palat regal, a început Caleb, întinzându-mi o mână pentru a mă ajuta să trec peste un bolovan.
Nu puteam dormi. Continuam să mă uit la paturile goale
ale lui Asher și Leif. Paznicii găsiseră un băiat de doi ani în 

pădure. Rămăsese recent orfan, și plângea cu suspine. Nu numai molima a creat orfani, s-a oprit Caleb pentru a explica.
Condiţiile de trai au fost foarte difi cile după, lumea fi ind într-un asemenea haos, că mulţi copii și-au pierdut părinţii
chiar și după ce boala a trecut. Eu eram atât de indiferent, că
l-am ascultat plângând încontinuu două ore. O bandă îi
împușcase mama. Nu-mi păsa. Eram pustiit. Nimic nu mă
mai putea atinge deoarece nu mai rămăsese nimic de atins
în mine. Eram atât de… Caleb s-a oprit pe cărare și s-a în -
tors spre mine. Și-a dres vocea, alegându-și cu grijă cuvintele: …eram atât de dur. Încă mi-e rușine.
Nu mi-l puteam imagina atât de rece, nu după felul în care
ţinuse în mâini capul căprioarei, mângâindu-i blana moale
până ce și-a dat duhul.
Caleb a apucat o creangă, frecându-și degetele de scoarţa
aspră.
— Am început să mă gândesc la tot și știam că nu mai
puteam supravieţui prea mult. Nu era un trai, nu era viaţă.
Eram înspăimântat și disperat. Și aveam radioul în mână și îl
porneam din când în când, pur și simplu butonându-l din
plictiseală.
A respirat adânc. Degetele nu i se mai mișcau.
— Apoi am auzit o voce. Vorbea numai lucruri fără sens.
— Ce spunea? l-am întrebat, pășind în faţă pentru a mă
apropia de el.
— Am să-mi amintesc mereu prima propoziţie. A spus:
”
A jurat uciderea tiranului, o răutate umblătoare-n lume,
Eloise amintindu-și iubirea care iartă.” 

M-am aplecat, ca și când, dacă mă apropiam de el, avea să
mă ajute să descifrez înţelesul.
— Cine-i Eloise? Nu înţeleg.
O rafală de vânt s-a stârnit printre munţi, făcând copacii
să se încline. Pe chipul lui Caleb dansau umbre.
— La început nu eram sigur. Bărbatul a continuat așa. A
spus chestia aia de câteva ori, iar apoi alte propoziţii criptate.
Repetând mereu cuvintele cu acea voce bântuitoare. Mă tot
uitam prin jur, întrebându-mă dacă nu cumva mă desprinsesem de realitate, dacă nu cumva alunecasem într-un vis sau
ceva asemănător. Iar apoi, după a zecea oară de când repetase
aceleași lucruri, m-am oprit din a încerca să înţeleg propoziţia și am început să ascult felul în care o spunea. Încerca să-mi
spună ceva, tonul din vocea lui fi ind aproape implorator.
Caleb s-a uitat în sus și privirile ni s-au întâlnit. Ochii lui
erau roșii și umezi.
— A jurat uciderea tiranului, o răutate umblătoare-n
lume, Eloise amintindu-și iubirea care iartă. A jurat uciderea
tiranului…
— A, l-am întrerupt eu, neputând să înghit de emoţie.
J-U-T-O-R-U-L-E-A-I-C-I.
Caleb a zâmbit, și am simţit restul lumii dispărând — co-
 pacii, cărarea, munţii, cerul —, și nu mai eram decât noi doi.
— Da, a confi rmat Caleb. Ajutorul e aici. Și-a întins
mâna, iar eu i-am cuprins-o între palmele mele. Vocea a
continuat. În următoarele nopţi a dezvăluit un loc în sălbăticie unde, dacă puteai evada, avea să se întâlnească cu tine. A
durat câteva luni, și am așteptat ca Leif să se întoarcă, pentru
a face planuri împreună. Am analizat obiceiurile paznicilor 

și am găsit o portiţă de scăpare. Într-o seară, am evadat —
doar noi trei.
— Voi trei?
Caleb s-a uitat la mâinile noastre, împreunate, zâmbind
ușor, de parcă acea priveliște îl încânta.
— L-am luat și pe băieţelul a cărui mamă fusese împușcată. Pe Silas.
Degetele lui Caleb se împreunau cu ale mele, strângându-le cu putere când ne-am reluat drumul pe cărare.
— Și aţi venit aici, am spus, uitându-mă în ochii lui când
ne-am apropiat de luminișul de dincolo de buncăr.
— Asta s-a întâmplat acum cinci ani. Tabăra era deja în
construcţie, la ea lucra un mic grup de băieţi, conduși de bărbatul a cărui voce o auzisem în acele seri. Moss. El a început
Cărarea. Există refugii sigure pe tot drumul spre vest, toate
conducând către buncăre ca ăsta. Leif, Silas și cu mine am
călătorit cam două luni ca să ajungem aici, dormind în casele
rebelilor. Oamenii încă se afl ă acolo, trăind în afara Orașului.
Nici ei nu cred în ceea ce face Regele, și îi ajută pe băieţi și pe
fete să evadeze.
A apucat un buștean de pe-o parte a dealului și l-a ridicat,
scoţând la iveală ușa ascunsă. Înăuntru era liniște și întuneric. Sunetul picioarelor noastre goale pe podea, mergând în
același pas, mă liniștea.
— Deci despre asta vorbea Profesoara. Califi a — locul
unde vom merge eu cu Arden. Pe apă.
L-am privit pe Caleb când am spus asta, așteptându-mă
să tresară — să facă o grimasă —, ceva care să dezvăluie sentimentele lui în legătură cu plecarea mea, însă expresia lui nu 

trăda nimic. Acum că Arden putea să meargă, chiar dacă numai în camera noastră micuţă, n-avea să treacă mai mult de o
săptămână sau două și urma să plecăm. Mă întrebam dacă
aveam să fi u în stare să plec, să părăsesc buncărul și să mă
îndrept către vest, așa cum plănuisem. Caleb se afl a chiar lângă mine, și deja mi-era dor de el.
— Da, e un alt refugiu sigur pentru orfani și Pribegi —
cel mai mare, a fost tot ce-a spus el.
— Și Moss? l-am întrebat. Unde se afl ă acum?
Caleb m-a condus prin tunelul slab luminat.
— S-au auzit zvonuri cum că ar fi în Oraș, dar nu e nimic
sigur. În cea mai mare parte a timpului își menţine secretă
locaţia și umblă în toate direcţiile pe Cărare că e imposibil
să-i prinzi urma. Continuă să trimită mesaje, însă nu l-am
mai văzut de mai bine de un an.
Mi-am dorit să fi știut mai multe despre comunicaţiile radio și despre Cărare înainte să plec de la Școală. Înainte să ies
din cameră, lăsându-le pe Ruby și Pip în acele paturi înguste,
în ultimul lor somn plăcut. Poate că va exista o posibilitate să
le trimit un mesaj din Califi a. O posibilitate să ajung la ele.
Am simţit retragerea moale a mâinii lui Caleb când am
ajuns în pragul ușii mele, mirosul dulceag de transpiraţie și
de fum de pe pielea sa. Am observat pistruii împrăștiaţi pe
nas și pe frunte, unde pielea îi era maronie de la soare. Nici
unul din noi n-a rostit vreun cuvânt. În schimb, mi-am trecut
mâna peste a lui, peste unghiile și nodurile degetelor, nepăsându-mi că erau murdare de pământ. El și-a pus bărbia pe
capul meu și am respirat profund, conștientă de centimetrul
dintre nasul meu și pieptul lui. 

— Te-ai descurcat de minune azi, a spus Caleb după ceva
timp.
M-a strâns de mână, luându-și la revedere.
— Îţi mulţumesc din nou că m-ai ajutat.
Am intrat în încăpere, însă n-aveam stare. M-am întors. El
încă stătea acolo, umplând cadrul ușii.
Ascultasem ceea ce spusese Profesoara Agnes. Am învăţat
despre ”
Iluzia legăturii” și ”
Pericolele reprezentate de băieţi
și bărbaţi”, și am citit ”
Manipularea subtilă”. Dar, pe lângă
toate acestea, undeva, în interiorul meu, existau niște cunoștinţe mai profunde. Ocupau un loc pe care nici măcar frica și
nici o educaţie atent clădită nu îl puteau atinge. Era felul în
care Caleb cântase fals în acea zi în pădure, dându-și capul pe
spate fredonând, cu vocea reverberându-i printre copaci. Era
mâncarea care ni se aducea în fi ecare dimineaţă și în fi ecare
seară, cămășile și prosoapele prost împăturite, apa de baie pe
care o căra pentru Arden, fără ca cineva să i-o ceară.
Știam, probabil cu mai multă certitudine decât știam orice altceva, că acesta era un om bun.
— Noapte bună, Eve, a spus el.
Și-a lăsat privirea în jos, aproape cu sfi ală, iar apoi a dispărut în întuneric.

— Pariez că Aaron înoată cel mai repede, a spus
Benny, strângându-mă de mână. E ca un pește.
Stăteam împreună pe un debarcader la nord de buncăr,
scrutând cu privirea lacul și căutând urma noilor Vânători.
Febra lui Arden dispăruse, iar culoarea îi revenise în obraji.
Picioarele încă îi erau slăbite, însă ea insistase să ni se alăture,
iar eu eram fericită să o am acolo, lângă mine.
Arden i-a dat drumul mânuţei lui Silas.
— Ai pielea umedă, i-a spus ea, ștergându-și palma pe
jeanșii scurţi zdrenţuiţi. E ca și cum aș ţine în palmă un melc
fără cochilie. Și-o ștergea întruna de pantaloni, cu nasul strâmbat de dezgust. Ce e? m-a întrebat ea. Ce-i atât de amuzant?
— Chiar te simţi mai bine, i-am spus râzând.
Se ridicase din pat de mai puţin de o oră, iar răbdarea deja
începea să-i piară. Am luat-o ca pe un semn bun.
Toată ziua, în timp ce mă afl am înăuntru, predându-le băieţilor rămași, Caleb și Leif au verifi cat pădurea căutând trupe. Când zona a fost declarată în siguranţă, i-au dus călare pe 

noii Vânători către cealaltă parte a lacului, unde și-au început
călătoria iniţiatică. Noii Vânători trebuiau să alerge cincisprezece kilometri în jurul malului stâncos, plonjând în cele
din urmă în adâncurile reci ale apei. Acum, în orice moment,
aveau să înoate în jurul lizierei și să fugă pe plajă unde îi așteptau patru suliţe, cu lamele lor de piatră, albe ca oasele,
strălucind în ultimele sclipiri ale soarelui.
Am privit acel punct de pe mal unde copacii se aplecau
peste apă, locul unde Caleb mă învăţase să înot. Noaptea trecută am visat că ne afl am din nou în lac, și apa ne susţinea, iar
el mă ţinea de mâini. Toată ziua, în timp ce o plimbam pe
Arden prin buncăr sau îi corectam lui Benny cuvintele scrise
în pământ, gândurile mele au fost pline numai de el. Zâmbetul lui, degetele sale care-mi atingeau spatele, mirosul pielii
lui pe hanoracul meu…
Kyler, un băiat înalt cu bucle portocalii, a fugit către marginea ţărmului stâncos.
— Uite-i! Îi văd! a strigat el.
Ţinea la ochi un binoclu crăpat, iar Benny și Silas ţopăiau
lângă el, încercând să-l apuce, vrând cu disperare să se uite și
ei. Acolo, unde apa se întâlnea cu cerul, se afl a o pată mișcătoare.
Curând după aceea, dincolo de copaci s-au văzut și băieţii, trupurile lor intrând și ieșind din apă precum niște pești
mari săritori. Michael era în faţă, coafura lui afro fi ind vizibilă chiar și de pe debarcaderul pietros.
— Sunt super rapizi! a spus Silas.
Vopseaua de pe faţă i se întinsese, făcându-i dungi aurii pe
mâini. 

— Ia uite-l pe Aaron!
— Hai, hai, hai! ovaţiona Benny.
Mulţimea din spatele nostru alerga pe ţărm, scăldată în
strălucirea roz a asfi nţitului. Câţiva dintre băieţii de doisprezece ani loveau cu bâtele la unison, scoţând un sunet bum!
bum! bum! care devenea din ce în ce mai puternic.
Când băieţii s-au apropiat de mal, o canoe veche apăru de
după copacii din spatele lor, cu Leif și Caleb vâslind în ambele părţi. Băieţii mai mari din tabără îi urmau în alte patru
bărci. Chipurile le erau pictate cu negru, cu dungi de-a lungul obrajilor și până la puntea nasului. Văzându-l pe Caleb,
încordându-și braţele împotriva curentului, trupul mi-a fost
străbătut de o bucurie de-o clipă.
Dintre toate lucrurile pe care Profesoara Agnes le răstălmăcise, am recunoscut doar un singur lucru ca fi ind greșit
atunci. ”
Fericirea este prevestirea viitoarei fericiri”, explicase
ea, ţinând în mâini un exemplar din Marile speranţe. Apoi
mi-am amintit de ziua în care Ruby găsise un pisoi în tufi șuri,
cum am făcut cu rândul pentru a-i mângâia blana moale de pe
burtică sau pentru a-l lăsa să ni se ghemuiască în poală. Mi-am
amintit cum pusesem saltelele una peste alta după ce
Directoarea se dusese la culcare, făcând un turn deasupra patului lui Pip. Cunoșteam acea senzaţie dată de o săritură, fl exibilitatea arcurilor de sub picioarele mele, felul în care corpul
mi se scutura de la atâta râs. Nu, am gândit atunci, ca și acum,
privindu-l pe Caleb, care se uita în sus, spre mine, și zâmbea
cu acel zâmbet bun și strălucitor. Fericirea e un moment.
Aaron a lovit fundul lacului și a luat-o la fugă, împroșcând
apă în jurul genunchilor. Michael l-a urmat, apoi Charlie, și 

la sfârșit Kevin. Kevin și-a mijit ochii în soare, pășind nesigur
în lipsa ochelarilor. S-au repezit către niște crengi de copac
albite de soare, unde se afl au patru suliţe înfi pte în nisip.
— Ia uită-te la ei! a strigat Silas, apucându-și tutuul.
Michael a ajuns primul la suliţa lui și a aruncat-o în aer.
Una câte una, suliţele au zburat toate, iar noii Vânători s-au
aplecat în faţă, apucându-se cu mâinile de genunchi, obosiţi.
Silas și Benny au fugit de lângă noi și i-au urmat pe băieţii
mai mari pe cărare, unde i-au salutat pe Aaron, Kevin,
Michael și Charlie.
Canoea lui Leif și Caleb a tras la mal, și fundul ei s-a hârjâit ușor de stânci. Cei doi și-a croit calea prin mulţime, trecând de băieţii entuziasmaţi, îndreptându-se către noii
Vânători. Caleb s-a uitat la mine, oferindu-mi cel mai vag
zâmbet. Salut, am mimat eu.
— Ţi se înroșesc urechile, m-a înghiontit Arden în șold.
Adună-te, Eve.
Mi-am dus mâinile la cap, trăgându-mi șuviţele de păr șaten-închis spre faţă.
Leif i-a convocat pe cei patru noi Vânători, spunându-le
să se așeze în șir în faţa lui. Umerii lui aveau culoarea cărămizilor, de la atâta stat afară, în apă, vâslind așa de mult timp.
— Astăzi v-aţi dovedit a fi bărbaţi adevăraţi, iar mâine veţi
putea ieși singuri la vânătoare. Avem așteptări mari de la voi.
Acești băieţi — Leif a gesticulat către cei mai tineri dintre ei,
către Benny, al cărui nas acum curgea — au nevoie de protecţie, de conducători care să se asigure că ei sunt în siguranţă
aici, departe de lagărele de muncă. Această pădure este a 

voastră acum, acești băieţi sunt familia voastră. Suntem cu
toţii fraţi.
Auzind acestea, băieţii și-a dus degetele la blazoanele rotunde tatuate pe umeri.
Caleb a scos o bucată de cărbune din buzunarul pantalonilor săi.
— A sosit vremea ca voi să juraţi loialitate faţă de Cărare.
Promiteţi să vă folosiţi abilităţile pentru binele orfanilor, liberi sau în sclavie?
Băieţii au aprobat la unison, dând din cap:
— Da, promitem!
Caleb a făcut un pas în faţă, trecându-și degetul mare de-a
lungul frunţii lui Michael, coborându-l pe puntea nasului.
Caleb a continuat cu ceilalţi băieţi, adăugându-le și lor semnele pe faţă.
— Acum sunteţi Vânători. Sunteţi bărbaţi! a bubuit Leif.
Și-a ridicat braţele în aer, cu pumnii strânși și cu mușchii
vizibil încordaţi. Arăta ca una dintre acele statui pe care le
văzusem în cărţile mele de artă, cele de Michelangelo, cizelate din piatră.
Silas a fost primul care a plecat din gașcă. A fugit către
Kevin și l-a apucat dintr-o parte, aproape dărâmându-l într-o
îmbrăţișare. Ceilalţi băieţi au fugit în faţă, aclamând și ovaţionând, bătându-i pe spate pe noii Vânători. Michael l-a ridicat pe Benny pe umerii săi în timp ce Aaron le-a mulţumit
din nou lui Leif și lui Caleb, mâna lui strângând cu putere
mâinile celor doi băieţi mai mari.
Când chiotele au încetat, noii Vânători s-au adunat în jurul unor buturugi, unde se afl au tăvi pline cu carne de porc 
 mistreţ, urcioare cu apă și castroane cu fructe de pădure.
Băieţii au așteptat în tăcere până ce Caleb a vorbit.
— Înainte să mâncăm, trebuie să mulţumim. În primul
rând, pentru că noii Vânători au reușit să treacă cu succes de
probe și continuă să fi e protectori puternici ai celorlalţi băieţi. Înţelegând că fi ecare masă este o colaborare a sufl etelor,
mulţumim pământului pentru că ne-a dat aceste fructe; lui
Michael, care le-a cules cu mâna lui; porcului mistreţ, care
și-a dat viaţa pentru ca noi să putem fi hrăniţi cu carnea lui.
Le mulţumim celor care ne-au gătit această cină cu deosebită
grijă. Caleb a ridicat un urcior în aer și ochii săi i-au întâlnit
pe ai mei. Și trebuie să le mulţumim celor două prietene care
ni s-au alăturat, în special profesoarei voastre, care a demonstrat înţelepciune și consideraţie cu fi ecare nouă lecţie.
Mi-a trebuit o clipă, și apoi împungerea subită a degetelor
lui Arden în braţul meu, ca să înţeleg că vorbea despre mine.
Mi s-a pus un nod în gât. Observase. Probabil că se oprise
acolo, în pragul camerei lui Benny, uitându-se la cărţile puse
în teanc pe masă sau la jucăriile de plastic care fuseseră adunate de pe jos, ca elevii să aibă unde sta. Ne privise în tot
acest timp.
— Pentru Arden și Eve, a adăugat Leif, luând un alt urcior
de pe buturugă și ridicându-l în aer.
Și-a ţinut ochii în pământ, fără să se uite la noi. Ceilalţi
băieţi s-au întors, cu toţii pentru a oferi mulţumiri — unii
dând din cap, alţii cu un zâmbet — înainte să treacă urciorul
din mână în mână, luând înghiţituri mari de apă. Apoi, seriozitatea a cedat locul bucuriei, iar băieţii au luat cu asalt carnea de porc mistreţ, fructele de pădure și curcanul. 

În cele din urmă, când noii Vânători au mâncat sufi cient
iar bucuria s-a potolit, Leif a vorbit din nou.
— În seara asta este lună plină, a spus el, arătând cu degetul deasupra capului.
Luna tocmai apărea, conturul vag fi ind tot mai clar pe măsură ce cerul roz se transforma în purpuriu.
— Și am descoperit că trupele și-au schimbat direcţia, a
continuat el. Și-au abandonat avanpostul din sud. Ceea ce
înseamnă că în seara asta…
— Prădăm! a strigat Michael, bucăţele de carne de porc
zburându-i de pe degete când a ridicat mâna. O să le prădăm
proviziile!
Silas a scos un chiot de bucurie.
— Bomboane! Bomboane! Bomboane!
— Da, a aprobat Leif, zâmbind ușor. Cocul i se desfăcuse,
și buclele negre și ude i se revărsaseră pe umeri. Este vremea
potrivită pentru o prădare. Ne întâlnim aici într-o oră.
Mulţimea de băieţi a luat-o înspre buncăr, cărând ceea ce
mai rămăsese din festin. Am simţit un braţ petrecut în jurul
umerilor mei goi.
— Pot? a întrebat Caleb.
Simţeam furnicături în braţ acolo unde pielea noastră se
atingea. Am mers împreună, potrivindu-ne pașii. Simţea oare
ce gândeam despre el? Știa că reușise să se strecoare în visele
mele, unde îmi lipsea, chiar și în somn?
— Da, a fost tot ce-am putut spune. Da. 


— Te-am văzut îmbrăţișându-te cu Caleb.
Arden era deja în grota noastră când m-am întors, învelită
într-o jachetă, cu picioarele strânse pe saltea. Ţinea lanterna
spre faţa ei, apoi a îndreptat-o spre mine, căutând un răspuns.
Am ignorat-o, luând în schimb din maldăr un pulover, ca
să-mi ţină de cald. Aerul nopţii era rece și nu știam cât de
departe era avanpostul.
— Directoarea Burns n-ar fi de acord, a continuat ea.
Am acoperit raza de lumină cu mâna.
— Fii serioasă, a fost tot ce-am putut spune.
— Nu mă lua cu ”
Fii serioasă”, râdea Arden.
A gesticulat cu lanterna. Raza a trecut peste părul ei scurt
și peste un petic din piciorul ei alb ca laptele, oprindu-se pe
faţa ei palidă.
— Sunt bolnavă de o săptămână și tu aproape că te-ai…
Și-a acoperit gura cu mâna. Am crezut că urma să tușească, însă a rămas tăcută. 

— Ce e, Arden?
Mi-a făcut semn să mă uit în spate, unde se afl a Caleb,
stând în cadrul ușii, îmbrăcat cu o jachetă groasă din piele
maro și cu o beretă croșetată, cu părul băgat strâns sub ea.
— Aproape că te-ai obișnuit să predai, totul devenind o
rutină… Arden încercase, dar nici măcar eu nu eram convinsă. S-a ridicat, ieșind jenată, pe lângă Caleb, în hol. Ne vedem
la foc, a spus ea, înainte să dispară în tunel.
M-am îndepărtat de el, luând încă un pulover gros.
— O să mergem cu tine? am întrebat eu, încercând să elimin nervozitatea din voce. Arden se simte mai bine. Jură că
se simte destul de bine încât să meargă.
Caleb m-a luat de mână. Apoi s-a uitat în jos, de parcă
degetele mele subţiri erau legate de ale sale.
— Nu e vorba de asta. Când Leif a spus că trupele au
abandonat avanpostul…, a început el. E pentru că se deplasează spre nord, către drum.
— E din cauza mea, nu-i așa? am spus eu, înainte ca el să
continue.
Era jumătate întrebare, jumătate afi rmaţie, dar tăcerea lui
Caleb confi rma ceea ce știam deja. Au schimbat direcţia din
cauza mea. Am închis ochii, dar tot ce am văzut erau farurile
Jeepurilor luminând drumul, în căutarea fetei de pe fl uturaș.
Caleb s-a apropiat mai mult de mine. Își curăţase de pe faţă
dungile de cărbune, lăsând în urmă doar un miros vag de foc.
— S-ar putea să nu fi i în siguranţă dacă mergi la raid în
seara asta. O ciocnire cu trupele e mereu periculoasă, dar ar
putea fi un risc prea mare de asumat. 

Degetele sale s-au împreunat cu ale mele, înfășurându-mi
mâna în pumnul lui.
Era așa de ușor să îţi fi e frică. Chiar în acest buncăr subteran, peste care trupele ar fi putut să treacă fără să fi e conștiente de prezenţa noastră, pulsul meu a devenit mai rapid. Voiam
să mă ghemuiesc pe salteaua goală, înfășurată într-un cocon
de pături, și să mă dau bătută, să stau aici, în subteran, la nesfârșit. Dar asta nu era nimic nou. Aveau să fi e mereu pe
urmele mele. În spatele fi ecărei lanterne erau ei. În spatele
fi ecărui zgomot de motor erau ei. Ei erau fi ecare siluetă neclară pândind din spatele copacilor.
Mi-am petrecut toată viaţa în spatele zidurilor Școlii,
mâncând ceea ce mi se oferea, bând ceea ce mi se oferea,
înghiţind pastilele albastre alunecoase care îmi agitau stomacul. Și ce dacă stăteam o noapte afară? Nu puteam să îmi
îngădui acest lucru?
— Și dacă tot vreau să merg?
— Atunci o să mergi, a spus el. Dar voiam ca tu să știi care
este pericolul.
— Întotdeauna este un pericol.
Ochii lui verzi s-au întâlnit cu ai mei.
Începeam să-mi imaginez ce s-ar întâmpla — cu Caleb și
cu mine. În sălbăticie nu era timp de gândire, doar Califi a în
faţa noastră, călătoria grabnică care înghiţea zilele. Dar în
subteran, predându-le băieţilor în camera lui Benny, rezemată cu spatele de peretele de pământ noaptea, după ce Arden
adormea, îmi imaginam o viaţă aici. Aveam nevoie de mai
mult timp. Cu Caleb, cu băieţii mici. O perioadă de câteva
săptămâni sau luni mi se părea că nu e de ajuns… Voiam mai 

mult. Și dacă totul mergea bine, dacă putea să meargă bine?
Atunci ce urma?
Puteam trăi împreună aici — era posibil. Cel puţin până
când Moss aduna destui rebeli pentru a putea să contracareze trupele Regelui. Cel puţin până când o puteam salva pe
Pip. Ar fi periculos, dar am avea grijă să rămânem nevăzuţi.
Caleb și cu mine ne puteam construi o viaţă, oricât de mică.
O viaţă împreună.
— Stai în preajma mea, și dacă ceva se întâmplă, ne separăm de grup.
Privirea lui trasa conturul buzelor mele, ochii lui privind
fi x într-ai mei. Respiraţia lui îmi mângâia urechile și eu simţeam mirosul de cărbuni din nou când m-am apropiat de el.
Era la câţiva centimetri depărtare, cu ochii ăia de culoare verde-deschis încă atenţi la mine, privindu-mă. Nu m-am putut
abţine. Mi-am lipit buzele de ale lui. O fi erbinţeală mi-a cuprins trupul și degetele în timp ce ne lipeam unul de celălalt,
iar buzele lui îmi răspundeau.
Într-o clipă, mi-am dat seama ce făcusem. M-am dat înapoi, mi-am smuls mâna dintr-a lui și mi-am dus-o la frunte.
— Îmi pare rău, eu doar…
Însă el m-a tras și mai aproape. Mi-am așezat fruntea ușor
pe obrazul lui. Degetele lui m-au mângâiat pe cap, trecând
prin părul meu șaten des, până când s-au oprit în adâncitura
cefei.
— Să nu-ţi pară, a spus.
Mă ţinea în braţe în grota întunecoasă. Mi-am petrecut
mâinile în jurul lui și am strâns bine. Nu ne-am mișcat până
când sunetul vocilor a răsunat în tunel, anunţând raidul. 

Mă ţineam de Caleb, relaxându-mă în căptușeala
mucegăită a jachetei sale. Arden s-a prins de umerii mei
în timp ce călăream prin pădurea deasă, copacii abia fi ind
vizibili sub lumina stelelor. Mă chestionase înainte să plecăm, observând culoarea din obrajii mei, modul în care îmi
duceam degetele la buze, atingându-le pentru a-mi confi rma
că încă mai sunt acolo. A râs când am urcat nerăbdătoare
pe cal, așezându-mă la mijloc, cu capul pe spatele lui Caleb.
Oricine putea să vadă că lucrurile erau diferite între noi doi.
Dar oricum, am păstrat noutăţile pentru mine, în speranţa
de a fi numai ale mele încă puţin, să le am și să mă minunez
de ele.
În faţa noastră, Leif strunea caii pe lângă bolovani și printre crengile copacilor căzuţi în drumul spre avanpostul sudic.
Caii băteau pământul, copitele păstrau un ritm constant. Am
trecut de malul pietros al lacului, în a cărui suprafaţă lucioasă
și întunecată se refl ecta luna.

— E puţin mai încolo, a șoptit Caleb.
Un șoim a zburat prin faţa noastră, croindu-și calea spre
cer.
În depărtare, s-a auzit un foc de armă, răsunând în munţi.
Arden m-a strâns mai tare, degetele ei înfi gându-se în carnea
mea. În faţă, Leif își mâna calul într-o porţiune cu iarbă înaltă. Alţi șase cai au urmat, siluete negre, purtând băieţii mai
mari și pe cei patru noi Vânători. Silas, Benny și băieţii mai
mici rămăseseră în buncăr, dormind adânc cu promisiunea
unei dimineţi cu batoane de ciocolată și bomboane de supt.
Leif a aruncat o privire prin jur, cu faţa pe jumătate acoperită de întuneric.
— Avanpostul e la o sută de metri în faţă, a șoptit el. Dacă
se întâmplă ceva, orice-ar fi , nu folosiţi forţa.
— Dacă se întâmplă ceva? am repetat, șoptind în urechea
lui Caleb. Ce vrea să spună?
— E doar o precauţie, a spus Caleb.
Îi simţeam bătăile inimii în timp ce stăteam lipită de spatele lui.
— Uciderea unui soldat al Noii Americi, chiar și ca autoapărare, e o infracţiune pedepsită cu moartea, a adăugat. A
strunit calul, făcându-l să meargă agale. Cu un an în urmă, a
avut loc un incident la un alt avanpost. Regele s-a răzbunat
prin executarea unui orfan evadat.
M-am înfi orat, imaginându-mi un băiat mic, singur și înspăimântat, dând peste trupele Regelui.
Am lăsat caii în luminiș, cu capetele aplecate în vreme ce
pășteau iarbă. Caleb m-a luat de mână, iar căldura aceea familiară a revenit. Sunt bine, suntem bine, totul e bine. Repetiţia 
 m-a calmat. Din spatele copacilor am putut desluși o casă
modifi cată, cu faţada abia vizibilă în lumina lunii care se strecura printre crengi. Ferestrele erau acoperite cu tablă ondulată și ușa de metal din faţă era legată cu lanţ și lacăt. Leif a
cercetat atent clădirea și a apărut pe cealaltă parte.
— E liber, a spus, dând din cap spre Caleb.
Băieţii urcau pe veranda ce împrejmuia casa. Michael a
încercat geamurile cu cuţitul, făcând loc cu acesta pe sub o
șindrilă veche. Kevin a încercat să deschidă lacătul, dar fără
succes.
— Lasă-mă pe mine să încerc, a spus Arden, sărind jos de
pe balustrada verandei.
Kevin îi zâmbea în timp ce ea forţa broasca, deschizând
încuietoarea doar din câteva mișcări de încheietură.
— Poft im!
Ușa spre magazie s-a deschis. Băieţii au chiuit, iar Aaron
și Charlie s-au îmbulzit să intre. Până și Leif a zâmbit în timp
ce intram, și a pornit generatorul guvernului. Era același tip
pe care îl aveam și la Școală, al cărui bâzâit creștea în primele
secunde, luminile aprinzându-se una câte una, până când în
toată camera se auzea zgomotul puternic și constant.
— Cum ai făcut asta? am întrebat eu stupefi ată.
— Un mic truc pe care l-am învăţat la Școală, a dat Arden
din umeri jucăușă.
Am cercetat parterul, care fusese eliberat de mobilă pentru a face loc pentru depozitare. Fiecare spaţiu gol era plin cu
delicatese pe care nu le mai văzusem până atunci: conserve 

Raft uri erau fi xate cu șuruburi de pereţii camerei de zi, un
raft întreg plin cu zeci de litri de apă, în bidoane de plastic de
culoarea cerului.
Michael s-a îndreptat spre o cutie de carton și a scos niște
pachete de hârtie albă, împărţindu-le în jur.
— Mmmmm, a spus el, îndesându-și în gură substanţa
roșie dulce. Fun Dip2
.
— Mâncaţi, a spus Caleb din celălalt capăt al camerei.
S-a urcat pe marginea raft urilor de lemn și a tras o cutie
plină cu fâșii de carne, lungi și subţiri, învelite în plastic galben. Aaron și-a îndesat un pumn în blugi.
Ghift uiala a durat mai bine de o oră, fi ecare cutie, fi ecare
pachet de plastic, fi ecare ambalaj de carton conţinând o altă
surpriză minunată. Leif a împărţit pungi de Tootsie Rolls,
bomboane gumate de ciocolată, care se lipeau de cerul gurii.
Michael a desfăcut cutii cu bere — ceva ce știam doar din
paginile romanelor lui Joyce — și le-a împărţit băieţilor.
Auzeam vocea slabă a Profesoarei Agnes dojenindu-mă.
”
Alcoolul a fost creat pentru a slăbi apărarea femeii”, ar fi spus
ea. În orice caz, am luat iute o dușcă.


Ne așezaserăm într-un colţ ca să mâncăm cât putem. În
faţa noastră erau împrăștiate cutii cu suc de portocale, covrigei groși și lucioși, și piersici la borcan.
— N-am crezut nici o iotă din ce zicea Profesoara Agnes,
a continuat ea, înclinând ușor capul. Dar poate că hodoroaga
avea dreptate. Se vede un tip de nebunie în ochii lui. De parcă ar vrea să-ţi devoreze sufl etul sau ceva de genul.
Am ridicat privirea. Caleb era în cealaltă parte a camerei,
cu ochii pe mine.
— Îhh, Arden, am spus eu strâmbându-mă. Gata!
Dar eram copleșită de amintirea buzelor lui pe fruntea
mea și a mâinilor mele pe pieptul lui.
— Poţi să îhh cât vrei, dar e adevărat. Ce i-ai făcut în încăperea aia — am ieșit doar pentru o secundă!
Mi-a dat un ghiont puternic în coaste și eu am râs forţat.
— Ia uitaţi ce-am găsit! a strigat Charlie din sufrageria
veche.
Ca un magician, a dat la o parte o pânză bej și a dezvelit
un vechi pian. A atins cu degetele clapele îngălbenite și a cântat câteva note.
M-am lăsat pe spate, ascultând corzile care răsunau la parterul casei. Mi-am adus aminte de verile de la Școală, când
Pip și cu mine luam lecţii de pian de la Profesoara Sheila. Eu
stăteam pe băncuţă și cântam ”
Amazing Grace” în timp ce
Pip se învârtea în spatele meu, făcând câte o piruetă pentru
fi ecare vers.
M-am întors către Arden, pe punctul de a-i explica
cum uneori Pip mima orice cuvânt, cocoșându-se pentru
”
nenorocit” sau punând mâna la ureche pentru ”
sunet”, dar 

ea se uita lung la raft urile din faţa noastră, cu mintea în altă
parte.
— Ce s-a întâmplat?
— Eve, am ceva să îţi spun de mai mult timp… Își freca
fruntea cu mâna. Lucrurile alea pe care le-am spus la
Școală — poveștile despre părinţii mei care mă duceau la teatru, cinele de Ziua Recunoștinţei și apartamentul lor din
Oraș…, a șoptit ea. Am născocit totul.
Mi-am îndreptat spatele.
— Ce vrei să spui?
Se holba la picioarele ei. Șuviţe de păr negru îi atârnau pe
faţă.
— Într-un fel era adevărat — nu eram ca toată lumea de la
Școală, a spus ea.
Buzele îi erau roșii și crăpate.
— Eram orfană dinainte de molimă. Nu am avut niciodată părinţi, nici măcar în viaţa de dinainte.
Charlie a mai cântat câteva note la pian, iar Arden se uita
la mine, așteptându-mi reacţia.
— Deci cameristele care îţi așezau lenjeria dimineaţa,
medalionul de argint promis de mama ta după terminarea
studiului meseriei, casa cu iaz în faţă și cada cu picioare cu
gheare aurite? am spus eu, amintind poveștile cu care Arden
ne tachina. Toate erau minciuni?
Arden a dat din cap. Eram confuză, apoi supărată. Atâtea
nopţi petrecute în pat plângând, dorind să am ceea ce avea
Arden. Voiam ca mama mea să mă aștepte în oraș, ca un cadou ce urma să fi e desfăcut.
— Cum ai putut face asta? am întrebat eu.

Arden și-a îndreptat privirea spre geam și privea fi x la refl exia ei de pe sticlă.
— Nu știu…
— Toată lumea era așa de invidioasă pe tine și tu…
— Știu! Arden plângea. Dar voi toate vorbeaţi de părinţii
voștri și de familiile voastre. Eu nici măcar nu știam ce era o
familie. Aveam un bunic, dar se purta mai frumos cu ciobănescul lui german decât cu mine. A fost o ușurare când a murit.
Mi-am adus aminte de o Arden de opt ani, care spunea la
toată lumea despre petrecerile pe care le dădea tatăl ei pentru
ea, cum îi construise o casă în copac, cum abia se ”
mutaseră”
în noul Oraș înainte ca ea să li se poată alătura. Arden părea
așa plină de viaţă, așa de însufl eţită.
— Îmi pare rău, a reușit ea într-un fi nal să spună. Îmi pare
așa de rău!
O parte din mine voia să se ridice și să plece, însă durerea
din ochii ei părea reală, iar scuza veridică. Da, îmi imaginasem reuniuni cu mama care nu aveau să se întâmple niciodată. Însă eu aveam amintiri, suveniruri la care să mă gândesc
mereu. Cum mă ridica să agăţ ciubucuri în bradul de Crăciun.
Cum pictam cu degetele. Spre deosebire de poveștile lui
Arden, ale mele erau reale.
— Și mie îmi pare rău, am spus eu, încă incapabilă să o
privesc.
Am stat amândouă acolo un timp, umerii noștri atingându-se în timp ce ne uitam la băieţii care se bucurau de raid.
— Ceea ce vreau să spun e că… — a rupt Arden tăcerea
într-un fi nal — …îţi mulţumesc. 

Se uita drept înainte și și-a ridicat puloverul gros verde în
jurul gâtului.
— Pentru ce? am întrebat eu, neputând să-mi ascund
enervarea din voce.
— Pentru că mi-ai salvat viaţa. Arden s-a întors spre mine.
Nu am avut pe nimeni așa de… bun cu mine.
Tremurături ușoare îi încreţeau pielea de pe bărbie, apoi
au început să-i curgă lacrimi.
Am pus palma pe spatele ei să o liniștesc. Nu eram obișnuită să o văd supărată. Ea trebuia să fi e cea care refuza să
plângă. Cea care omora iepuri. Cea care nu s-a plâns nici măcar o dată de boala ei.
— E-n regulă. O mângâiam pe cap, aranjând fi rele de păr
negru și scurt. Nu trebuie să-mi mulţumești. Ai fi făcut la fel
pentru mine.
Arden a ridicat capul și a aprobat ușor, de parcă nu era
chiar sigură de acest lucru.
— Uneori, nici măcar nu știam unde eram. Îmi amintesc
doar cum îmi pieptănai părul și mă spălai pe faţă…
Vocea ei s-a stins brusc.
Am tras-o spre mine să o îmbrăţișez.
— N-a fost nimic special. Zău.
Îi simţeam respiraţia în ureche, se îneca. Pieptul i se agita
și mi-am dat seama cât de tare plângea. Lacrimile ei se strecurau prin lâna puloverului meu, umezindu-mi pielea umerilor.
— N-a fost nimic special, am spus eu din nou. 

— Știu. Arden a inspirat adânc, fără să mă privească în
ochi. S-a dat la o parte, ștergându-și cu mâinile obrajii, mânjind pielea din jurul ochilor ei căprui, înroșiţi. Știu.
În timpul șederii mele la Școală le avusesem mereu pe Pip
sau pe Ruby lângă mine, chemându-mă la cină sau îndreptându-mi fusta atunci când era strâmbă. Însă zile întregi în
sălbăticie, doar păsările îmi vorbeau. Pârâul era singura mână
care mă alina, vântul era singura sufl are care-mi dădea praful
din ochi. Am învăţat strania artă a singurătăţii, dorinţa arzătoare, care vine și trece, vine și trece, atunci când mergi singură pe un drum.
Dar Arden a stăpânit arta asta de mult timp. La Școală, în
afara Școlii. De prea mult timp.
Am ţinut mâna pe umărul ei, știind că am greșit atunci
când am spus că nu era nimic special. Pentru Arden, însemna
totul.

Am stat așa, cu fruntea lui Arden pe umărul meu,
până când Caleb a strigat de la pian.
— Hei, voi două, a spus el. Nu mai fi ţi așa de… fete.
Mi-a aruncat o privire ștrengărească, și ochii lui străluceau.
Berkus, un băiat mai mare, cu părul blond vâlvoi, cânta
”
Heart and Soul”1
, o amintire din copilăria sa. Era o melodie
simplă, cu note staccato, menţinute prin apăsarea pedalei, spre
deosebire de notele complicate pe care le-am învăţat de la
Profesoara Sheila. Michael și Aaron stăteau în spatele lui, bătând ritmul cu degetele și dând din cap din când în când. Chiar
și privirea de obicei neiertătoare a lui Leif se îmbunase în timp
ce se sprijinea de pian, sorbind mulţumit din berea sa.
Am ridicat-o pe Arden în picioare.
— Îţi mai aduci aminte de valsul vienez, nu-i așa?
În timpul celor mai multe ore, Arden mâzgălea pe coperta
caietului ei, conturând forme ciudate pe marginea paginii.
Dar nu puteai să te ascunzi când dansam. Fiecare fată avea

 partener, se aștepta de la fi ecare fată să ţină bărbia sus și mâinile ferme în timp ce pluteam pe gazon.
Arden încă își ţinea buzele lipite, dar m-a lăsat să o trag
spre pian. Berkus a început să cânte din nou, iar eu mi-am
întins braţele, făcându-i semn să își așeze mâna peste a mea.
Caleb tăcea, cu capul într-o parte, în timp ce ne urmărea.
Apoi am pășit în faţă, băieţii dându-se la o parte în timp ce o
conduceam pe Arden prin cameră, pășind ușor pe lângă rafturi, cu spatele drept, râzând.
— Inimă și sufl et, cântam eu, te-am văzut stând acolo sus,
inimă și sufl et, arăţi exact ca un urs.
— Nu sunt astea cuvintele! a râs Arden.
Ţinea capul într-o parte, în timp ce făceam piruete. Băieţii
au aclamat când m-am aplecat cu Arden până la podea și au
aplaudat când ne-am învârtit în loc. Când am făcut o trecere
prin cameră, îndreptându-ne spre bucătărie, o expresie gravă
a apărut pe faţa ei.
— În legătură cu ce-am spus mai devreme… S-a uitat
peste umărul meu la Kevin, care se încumetase să vină pe
ringul de dans, făcând o piruetă stângace cu berea în mână.
Cred că încă nu sunt în regulă, și toată chestia aia sentimentală, cred că e un efect secundar al…
— Știu, am întrerupt-o eu. Nu-ţi face griji pentru asta.
A urmat o pauză lungă, cu notele de pian răsunând între
noi în timp ce valsam înapoi spre băieţi, cu pași mai înceţi decât mai devreme. Apoi mi-a oferit un zâmbet recunoscător.
Când am făcut ultima întoarcere, Caleb, încurajat de muzică și de aclamaţii, a venit spre noi, pășind graţios prin cameră. În spatele lui, Michael și Charlie încercau fi guri extreme, Michael rotindu-se cu spatele pe podea.

— Îmi poţi acorda acest dans? a întrebat Caleb.
A întins mâna, cu palma în sus, așteptându-mi răspunsul.
— Nu știu — tu crezi că poţi? l-am provocat, incapabilă la
rândul meu să rezist.
Era acea greșeală gramaticală despre care Profesorii ne
spuneau mereu la Școală.
Caleb mi-a luat mâna și a smucit puternic, aducându-mă
mai aproape de el. Băieţii chiuiau în spatele nostru. Aaron
și-a dus degetele la buze și a fl uierat zgomotos.
— Cred că pot.
A zâmbit în timp ce corpul meu se sprijinea de al lui.
Mi-am așezat bărbia pe pieptul lui, iar Berkus nu a mai
cântat ”
Heart and Soul”, ci un cântec mai lent și foarte îmbietor. Podul palmei lui Caleb s-a potrivit în curbura de jos
a spatelui, așezată chiar pe mijloc. Respiraţia lui îmi încălzea
gâtul. Nu era un dansator prost, însă era straniu ca cineva
să mă conducă pe ringul de dans. Eu impusesem mereu
pașii, direcţia, și îmi trimiteam partenera în rotiri rapide și
elegante.
— Îţi pare bine că ai venit? mi-a șoptit în ureche.
Băieţii au stat cu ochii pe noi un timp, până când și-au dat
seama că nu era nimic de văzut, doar legănat în faţă și în spate, cu un ocazional pas în lateral. Nu era reprezentaţia grandioasă oferită de Arden și cu mine.
— Da, am spus eu.
Berkus și-a cedat locul la pian și a ieșit pe verandă. Alţi
câţiva l-au urmat, împreună cu Arden, și s-au îndreptat spre
piscina improvizată de afară.
— Și mie îmi pare bine că ai venit. 

Caleb și-a schimbat poziţia, venind mai aproape, astfel
încât să mă mulez pe formele trupului său. Am închis ochii,
iar magazia a dispărut din peisaj. Simţeam doar căldura pieptului său lângă al meu. Ar fi fost așa de ușor să rămân aici, așa,
să îmi petrec zilele în buncăr și nopţile în raiduri cu Caleb.
Viziunile veneau neîncetat ori de câte ori mintea mea se liniștea, imaginile așezându-se una peste alta. Arden și cu
mine am fi avut grijă de Benny și Silas, atente ca mâinile lor
să fi e curate, învăţându-i să citească și să scrie. Am fi lucrat cu
ei până când ar fi mâzgălit paragrafe întregi pe pereţii de pământ și ar fi putut explica temele din Poveste de iarnă1
.
Datorită noilor abilităţi, băieţii mai mari s-ar fi putut organiza, trimiţând mesaje către alţi orfani evadaţi și făcând planuri
viitoare cu Moss.
Cât despre mine și Caleb… tot ce voiam era mai mult din
ceea ce aveam. Apropierea bărbiei mele de umărul său, mâna
lui pe spatele meu, liniștea de a fi împreună, trupurile noastre
vorbind chiar și în tăcere.
— M-am gândit…, am spus eu, îndepărtându-mă de el ca
să-l pot privi.
Afară, Michael sărea de pe trambulina putrezită.
— Cadeee! a ţipat el, lăsând în urma lui doar o explozie
de apă. Și-a șters niște mâzgă verde de pe faţă în timp ce se
îndrepta spre o scară ruginită. Intraţi, mocirla e caldă!
Caleb a râs și s-a întors cu privirea la mine.
— Te-ai gândit…?

— Califi a, am spus eu, cu vocea abia perceptibilă din cauza agitaţiei. Mi se pare fără sens să mergem până acolo, acum,
riscându-ne vieţile, atâta timp cât eu și Arden putem trăi în
buncăr. Suntem în siguranţă aici. Ea mă poate ajuta să îi învăţ
pe băieţi și… M-am uitat în ochii lui plini de speranţă. Și noi
am fi împreună…
Faţa lui Caleb s-a crispat. A făcut un pas în spate, rupând
îmbrăţișarea.
— Eve…
Simţeam fi ecare centimetru dintre noi acum, spaţiul care
se mărea. Înţelesese greșit? Mi-am dres vocea.
— Vreau să rămân. Vreau să trăiesc în tabără, cu tine.
Și-a frecat ceafa și a oft at.
— Nu cred că e o idee așa de bună. A vorbit încet, cu privirea undeva afară, unde băieţii stăteau pe veranda putrezită,
provocându-se unii pe alţii să sară. Oamenii Regelui încă te
urmăresc. Dacă ne găsesc… băieţii vor fi pedepsiţi. Și tu nu
vei fi niciodată în deplină siguranţă…
Am făcut un pas în spate, mărind spaţiul dintre noi și mai
mult. Fiecare cuvânt mă lovea în piept, bătând la ușa inimii
mele, care se ghemuise în ea însăși și adormise.
Nu mă voia aici.
Bineînţeles că nu mă voia. Nu conta cum o spunea sau ce
cuvinte folosea să explice. Am închis ochii și am văzut-o pe
Profesoara Agnes, cu mâinile tremurânde. ”
Nu mă voia.” Se
uita pe geam, cu lacrimile alunecând prin cutele de pe faţa ei
de parcă o părăsise chiar atunci. ”
Am fost așa de proastă. Nu
m-a vrut niciodată.”
Caleb a dat să mă ia de braţ, dar l-am împins.

— Nu mă atinge, am spus eu și m-am îndepărtat.
Era un bărbat, fusese întotdeauna un bărbat, cu toate defectele lui și micile decepţii. Și l-am lăsat să mă ţină în braţe,
și l-am lăsat să mă sărute, am căzut pradă tuturor tentaţiilor.
Am fost o proastă.
— Înţeleg exact ce se întâmplă aici. Ăsta a fost un joc pentru tine, nu-i așa?
A negat, cu faţa palidă.
— Nu, nu mă asculţi. Vreau să stai… dar nu poţi… nu
ești în siguranţă.
S-a întins să mă atingă, dar m-am ferit de mâna lui. ”
Vrei
să-i crezi minciunile”, spusese Profesoara Agnes. ”
E vina păcălitului pentru că a dat crezare.”
— Te rog… lasă-mă în pace! am ţipat eu când a încercat
din nou.
Vocea mea a răsunat în magazia goală. Charlie a întors
privirea, cu mâna pe rama geamului. Restul băieţilor de pe
verandă au privit în sus.
Caleb se freca între sprâncene.
— O să mai vorbim despre asta mai târziu, când ne întoarcem la buncăr. Îmi pasă de tine, dar…
— Îţi pasă doar de tine, m-am repezit eu.
Capul i-a zvâcnit în spate, de parcă îl plesnisem peste faţă.
S-a întors încet, a ieșit pe verandă și a dispărut printre umbrele celorlalţi. Băieţii au șușotit, apoi s-au uitat în continuare la piscină, sărind în apa întunecată.
Spaţiul din jurul meu s-a lărgit și aerul a devenit mai rece
fără el acolo. M-am așezat la pian, apăsând un mi lung și scârţâit. Am închis ochii în timp ce fi ecare notă a ”
Sonatei lunii” 

de Beethoven răsuna în magazie, forţată și ușor falsă. Când
am ajuns la partea a doua, m-au podidit lacrimile. M-am
oprit să le șterg.
— Ce-a fost asta? a întrebat o voce din spatele meu.
Leif cobora pe scări, lemnul scârţâind sub fi ecare pas.
Înainte să pot răspunde, s-a prăbușit lângă mine pe banca deformată.
— Nimic, am răspuns eu repede. Mi-am îndreptat privirea spre etajele superioare. Ce căutai pe-acolo sus?
Leif a strâns cutia de bere până când metalul a cedat.
— Mă uitam pe-acolo.
Și-a lăsat capul într-o parte și a strâmbat din buze.
Mă obișnuisem cu prezenţa lui în tabără, înghesuindu-mă
să trec pe lângă el pe coridoarele înguste, sau să dau din cap
în semn de salut. Dar acum, ultimul lucru pe care voiam să-l
fac era să vorbesc cu un alt bărbat. Am continuat să cânt, încercând să-l ignor, dar a scos o foaie din buzunar și a pus-o în
faţa mea de parcă era o partitură.
Degetele mi-au îngheţat pe clape.
— De unde ai asta? am întrebat eu. Am înhăţat hârtia.
actualizare: eve a fost văzută deplasându-se către nord-vest, spre zona lacului tahoe. călătorește
călare cu o altă femeie și un bărbat, între șaptesprezece și douăzeci de ani. dacă i-aţi văzut, anunţaţi
avanpostul nord-vestic. trebuie predată direct regelui.
— Pot explica. Eu…
— Nu te-obosi! 

Leif și-a pus braţul pe marginea pianului și a mai luat o
gură de bere. Ochii lui negri s-au întâlnit cu ai mei.
— Dacă stau și mă gândesc, a spus, și eu sunt fugar. Sunt
sigur că Regele m-ar vrea înapoi în tabăra de muncă, să car
blocuri de beton în spate, ca un măgar.
Am mototolit hârtia în mână. Nu știam dacă să-i mulţumesc lui Leif sau să-mi cer scuze. Venisem în tabăra lui, o
străină, îi pusesem în primejdie și minţisem despre asta.
— Am făcut un popas în drum spre Califi a.
Leif m-a măsurat cu privirea, dar de data asta nu era judecată în ochii lui, ci doar interes.
— Nu mi-a trecut niciodată prin cap ca tocmai tu să fi i
urmărită de Rege. Ce-ai făcut mai exact? Ai ucis un paznic?
Ai ţinut un Profesor ostatic? N-ar fi interesat dacă ai fi fugit
pur și simplu.
Acum zâmbea, cu o expresie jucăușă. Nu mă puteam imagina mândră că am ucis pe cineva, dar el părea vrăjit, imaginea mea fi ind, din punctul lui de vedere, deja conturată, aceste noi iluzii făcând o impresie neașteptat de puternică.
— Aș prefera să nu spun.
Nu mă simţeam în largul meu când mă gândeam la Oraș
și la acel bărbat a cărui faţă privea din rama împodobită de la
Școală.
A apăsat clapele, puternic, notele răsunând în aerul calm.
Am clătinat din cap.
— Știu despre lucrurile teribile pe care le fac, poate mai bine
ca oricine altcineva. E o tortură să trăiești ca nevăstuicile sub
pământ, știind de festinurile din Orașul de Nisip, staţiunile și 

piscinele pline cu apă purifi cată. Și nici n-ai putea măcar să-ţi
imaginezi lagărele.
S-a oprit din cântat, privind un ceas de deasupra pianu -
lui. Umezeala pătrunsese în cadran, iar ácele erau oprite la
11:11.
— Am avut un frate, Asher…
— Știu, am spus eu ușor.
Sunetele de afară năvăleau în cameră. Băieţii alergau prin
pădure, vocile fi ind înviorate de un joc de leapșa.
— Caleb a menţionat…
M-am uitat afară pe geam, dar el nu se afl a acolo, era
doar întunericul. Leif a trecut cu degetele pe pian, urmărind
fi brele lemnului.
— Asher. A trecut așa de mult timp de când i-am rostit
numele, a spus el, mai mult către sine. Mama noastră obișnuia să cânte la pian pentru noi. Îmi aduc aminte că eram sub
masa din sufragerie cu el, privind picioarele tatei atârnând pe
canapea în timp ce-și citea cărţile și pe mama mea apăsând
acele pedale. Obișnuiam să luăm tancurile de plastic și camioanele și să ne războim unul cu altul în timp ce ea cânta. A
ciupit cheiţa cutiei de bere și se juca cu ea înainte și înapoi.
Te gândești vreodată la asta, la cum era înainte de molimă? a
spus el.
Abia puteam înghiţi. Mi-am adus aminte cum ne ţineam
de mână eu și mama, cum îmi strângeam pumnișorul în jurul
degetului ei mic în timp ce ne plimbam pe culoarele magazinului. Cum îmi săruta tălpile sau cum stăteam în șifonierul ei
când se schimba, ascunzându-mă printre rochiile și pantalonii ei, care aveau parfumul dulce de mamă. 

— Da, am răspuns eu. Uneori.
Tot timpul, am spus în gând. Tot timpul.
Leif a strâns din buze, de parcă se gândea la ceea ce spusesem. Degetele lui hoinăreau pe clape, cântând din când în
când câte o notă.
— Pa, pam, pam, pam, cânta el încet, nesigur pe el.
Au mai răsunat câteva note, creând o melodie cunoscută.
— Știi cântecul ăsta? a întrebat, întorcându-se spre mine.
— ”
Pachelbel’s Canon”, am spus în timp ce apăsam primele note.
Era ușor de recunoscut, chiar și cântată fals.
— L-am învăţat la Școală.
— Ăsta e cântecul pe care-l cânta mereu.
A zâmbit spre perete, dar era clar că privirea lui trecea
prin el, spre o priveliște cu totul diferită.
Am continuat să cânt, trecând de la o melodie la alta. Am
simţit cum orele scurse se adunau ca o melancolie apăsătoare
care polua totul. Revedeam în minte cum Caleb urca pe mal,
calmul camerei în timp ce buzele noastre se atingeau, bătaia
inimii simţită prin tricou, acel dans. Totul era diferit acum,
nuanţat într-o cu totul altă culoare. N-aveam să fi u cu el. În
buncăr sau în altă parte. Arden și cu mine plecam curând,
poate chiar a doua zi. Totul se sfârșea.
”
Ce-am obţinut?” întrebase Profesoara Agnes, pe nimeni
în special. ”
Care a fost rostul?”

În magazie era liniște. Lumina pătrundea prin geamuri, aruncând umbre pe raft urile cu pături vechi și stocuri
de produse medicale. Înnoptaserăm acolo, băieţii adormind
grămadă la parter. Arden dormea în camera alăturată.
Mă învârteam, mă răsuceam, potriveam patul improvizat
din cuverturi și perne cu ghemotoace, cu gândul mereu la
Caleb. Conversaţia noastră, retragerea lui pe verandă. L-am
lăsat pe Leif pe bancheta pianului, după ce mâna lui a strâns-o
pe a mea în semn de mulţumire, și am găsit-o pe Arden afară,
lângă piscină. În timp ce băieţii se domoleau, copleșiţi de zahăr și de aburi de bere, Caleb mă privea de la distanţă, tăcut.
Când Arden m-a târât la etaj, așezând scânduri de lemn și
perne și insistând să mă odihnesc, nu am putut. Nici măcar
acum nu puteam.
Orele se scurgeau una câte una. Afară, singurul sunet era
cel al vântului care trecea printre copaci și trosnetul întâmplător al vreunei crengi. Mă întrebam dacă eu greșisem.
Reacţia a fost un refl ex, ca la examinarea fi zică de la Școală, 

piciorul care reacţiona când doctoriţa atingea genunchiul cu
ciocănelul. El spusese ceva de siguranţa mea. Spusese ceva
cum că lui i-ar păsa. Apoi am ţipat și l-am dat la o parte. Ce
s-ar fi întâmplat dacă ar fi continuat? Tot rememoram situaţia, imaginându-mi faţa lui, când ușa s-a deschis și o siluetă a
apărut de după raft urile de lemn.
— Eve?
— Caleb? am întrebat eu, ridicându-mă în capul oaselor.
S-a împiedicat și a dărâmat câteva cutii. A bâjbâit în continuare, a trecut de colţ, și a îngenuncheat pe marginea patului. Apoi s-a întins după mâna mea.
— În legătură cu mai devreme…, am început eu.
Liniștea creștea între noi.
Mâna lui o strângea pe a mea. Apoi, într-o clipă, era chiar
lângă mine, buzele lui lângă ale mele. M-am aplecat, dar nu
era deloc tandreţe, ci doar insistenţă. Înainta, forţându-mă să
las capul pe spate. Am deschis ochii. Abia i-am distins faţa în
lumina lunii, schimonosită de concentrare.
Îi simţeam palmele aspre pe pielea mea. Totul mi se părea
straniu, teribil — greșit.
Am ridicat mâna, încercând să îl potolesc, când am dat de
cocul gros de la ceafă.
— Nu! am ţipat, trăgându-mi capul într-o parte. Nu!
Dar Leif continua să împingă, așezându-și corpul lângă al
meu pe podea, făcând lemnul să scârţâie sub greutatea lui.
Gura lui îmi acoperea buzele și puteam să simt gustul
amar de alcool de pe limba lui. A trecut cu mâinile peste
umerii mei, apoi a coborât pe braţe. Am încercat să ţip din
nou, dar gura lui era peste a mea. Nici un sunet nu a ieșit. 

M-am zbătut. Pumnii mei nimereau pieptul lui Leif, dar
el m-a tras și mai aproape. Continua să mă sărute, și balele
vâscoase din gura lui îmi acopereau bărbia. M-am smucit într-o parte, încercând să scap. Însă oriunde mergeam, mă găsea, cu respiraţia lui fi erbinte și putredă pe pielea mea.
Atât de multe lucruri îmi fuseseră luate: mama mea, casa
cu ţiglă albastră unde făcusem primii pași, acele tablouri terminate, rezemate unele peste altele de peretele clasei. Dar
asta era cea mai dureroasă dintre toate, să nu pot controla ce
mi se întâmplă. Nu, părea el să spună, cu fi ecare pipăială. Nici
măcar corpul tău nu îţi aparţine.
Lacrimile îmi curgeau din ochi și mi se prelingeau în
ureche. Mi-a sărutat gâtul, mâinile lui cutreierându-mi tot
corpul. Mă înecam. Mă cuprinsese frica, crescând până când
nu mi-a mai rămas nici o altă posibilitate: trebuia să accept.
Pieptul mi-a cedat, picioarele mi-au înţepenit.
Undeva, la suprafaţă, am auzit freamăt de voci.
— Ce se întâmplă? a întrebat cineva. Eve a ţipat.
Lumina puternică a razei de lanternă s-a oprit prima dată
pe picioarele mele, apoi pe faţa mea udă și apoi pe Leif, cu
ochii întredeschiși.
— Monstrule, a mârâit Caleb.
L-a apucat pe Leif de subsuori și l-a împins în marginea
unuia dintre raft uri. Cutii de metal s-au clătinat și au căzut,
sute de chibrituri împrăștiindu-se pe podea.
Aaron și Michael au apărut în prag, luminând întunericul
cu lanternele lor. Leif se ridica greu în picioare. A plonjat în
faţă cu umărul în pieptul lui Caleb. Caleb a tresărit de durere
când s-a lovit cu spatele de perete.

— De ajuns, Leif! a ţipat el, dar Leif i-a mai dat un pumn,
lovindu-l puternic în falcă.
Eu m-am retras în colţul cel mai îndepărtat al camerei, ca
prinsă în capcană.
Leif se clătina pe picioare, cu mișcări imprecise de la atâta
alcool.
— Hai, întotdeauna ai vrut să conduci, a bolborosit el.
Fire de păr negru îi atârnau pe faţă și eu mă întrebam dacă
măcar s-a dus să se culce, sau în tot acest timp a stat la parter,
bând toate cutiile de bere.
— Așa că fi i liderul, Caleb! Să văd cum îţi place.
Leif gesticula sălbatic spre intrare. Zgomotul i-a trezit și
pe restul băieţilor, care s-au îngrămădit, întinzând gâturile să
privească. Kevin și-a pus ochelarii crăpaţi, de parcă era nesigur de ceea ce vedea.
Leif se învârtea în jurul lui Caleb, cu braţele în dreptul
coastelor. Persoana care stătuse lângă mine pe bancă, legănată de muzică, dispăruse. Ceva pusese stăpânire pe el, ceva
teribil și primitiv.
— Hai, a îndemnat el din nou, năpustindu-se spre Caleb.
Acum e șansa ta să fi i bărbat.
Caleb s-a aruncat în faţă. Cu o mișcare rapidă, a apucat
braţul lui Leif, l-a răsucit și l-a trântit pe podea. A căzut cu
putere, obrazul lovind podeaua cu un poc teribil. O baltă de
sânge s-a format sub faţa lui și puteam să văd, chiar și pe întuneric, că i se spărsese buza.
— A vrut să fi e cu mine. Scuipa sânge în timp ce vorbea,
acoperind podeaua cu stropi. De ce crezi că stătea cu mine 

mai devreme? De ce crezi că vorbea cu mine? Mă voia pe
mine. Nu pe tine — pe mine.
Certitudinea din vocea lui avea un iz de furie. Eu mă furișam pe lângă perete, înfricoșată și acum, chiar dacă corpul lui
zăcea moale pe podea.
Caleb s-a întors spre mine, cu faţa crispată de confuzie.
— E adevărat ce spune?
Mâinile îmi tremurau violent și pe faţă îmi șiroiau lacrimile. Ceea ce a făcut Leif era greșit. Și totuși… am stat alături la
pian, cântând pentru el. Am îngăduit ca umărul lui să se
apropie de mine în timp ce el îmi vorbea de familia sa. I-am
permis ca mâna lui să o strângă pe a mea. Îi făcusem vreo invitaţie tacită? Fusese luată bunătatea mea drept altceva?
— Nu știu, am spus eu, acoperindu-mi gura cu mâna.
— Nu știi? a întrebat Caleb.
Și-a sporit strânsoarea pe braţul lui Leif, împingându-l
mai tare în podea. Se uita la mine furios, pe sub sprâncene, și
vedeam cum gingășia feţei lui, pe care am iubit-o, pierea.
Voiam să se oprească, să se uite în altă parte, să mă lase să mă
gândesc pentru o clipă.
Însă el se holba în continuare, așteptând un răspuns. Am
început să plâng, și pieptul îmi sălta la fi ecare răsufl are sacadată.
— Eve! Ce s-a întâmplat? Ești bine?
Arden și-a croit drum printre mulţimea de băieţi și a venit
lângă mine. M-a ridicat, icnind ușor când a văzut ruptura din
puloverul meu.
— Am auzit zgomotul și…

A tăcut, observând faţa lui Caleb. Dădea din cap dintr-o
parte într-alta, o mișcare aproape imperceptibilă, dar era un
nu constant și inconfundabil.
S-a ridicat, lăsându-l pe Leif pe podea, în băltoaca neagră
de sânge de sub el. Apoi a trecut printre Michael și Aaron și
a coborât scările, fără să privească în urmă.
— Caleb! am ţipat eu, trezită de absenţa lui subită.
Mulţimea s-a dat la o parte și l-am urmat pe ușă, dar când
am ajuns la baza scărilor era doar aerul greu și scrâșnetul gunoaielor de sub picioarele mele. Magazia era întunecoasă și
de aceea pipăiam prin jur căutând ușa.
— Caleb! am strigat din nou.
Într-un fi nal, am zărit pădurea lucind în noapte, abia vizibilă prin ușa de la intrare. Acolo, în luminiș, Caleb urca pe
calul lui, o siluetă întunecată sub un cer înstelat.
— Nu pleca! Te rog! am ţipat eu, pășind afară.
Dar el trăgea deja de frâie, întorcând calul.
Am privit inertă, cu picioarele înrădăcinate în pământ.
Nu mi-am dat seama când Arden a venit lângă mine. N-am
auzit vocile lui Kevin și Michael, strigând de la geamul de la
etaj, făcându-i semn lui Caleb să se întoarcă.
Am simţit doar tristeţea învăluindu-mă, în timp ce el călărea prin pădure, micșorându-se în zare, până când noaptea
l-a înghiţit cu totul. 
182 A n na Ca re y
2 2
— Ar trebui să plecăm, a șoptit Arden. Stătea pe jos
în camera noastră de pământ. Să ne întoarcem pe drumul
spre Califi a. Nu mai este sigur aici.
Plecasem din magazie înainte de răsăritul soarelui, cu caii
încărcaţi cu desagi cu dulciuri, lanterne, pături și lapte condensat. În tot acest timp, Leif era o prezenţă ameninţătoare,
cu faţa bandajată după întâmplările din seara trecută. Mă cutremuram la gândul buzelor lui atingându-le pe ale mele, cu
mirosul acru de bere din respiraţia lui. Îi vedeam mereu faţa
în lumina lanternei, ochii închiși strâns, corpul ca un bolovan în cădere, strivindu-mă sub greutatea lui.
Când ne-am întors la buncăr, camera lui Caleb nu fusese
atinsă. Cărţile vechi erau așezate în grămezi. Patul era acoperit cu o pătură roșie subţire, iar fotoliul era tot în colţ, cu tapiţeria lăsată acolo unde stătuse el odată.
— Nu putem să plecăm pur și simplu, am spus eu, așezându-mă cu spatele la peretele de pământ rece. 

O parte din mine era încă legată de ideea de a trăi aici,
nodul încă nu se desfăcuse.
— Cel puţin nu până când se întoarce Caleb.
Arden își trecea degetele prin păr, smucind de vârfurile
negre încâlcite.
— Nu-mi place cum s-a uitat Leif la noi.
Sub ochi avea cearcăne negre. Stătuse trează până târziu
în noapte, blocând ușa cu un raft răsturnat, veghindu-mă
până când, într-un fi nal, am adormit.
— Nu pot pleca în felul ăsta.
Gândurile mele se întorceau la momentul petrecut în
mijlocul magaziei, când am dat mâna lui Caleb la o parte. Nu
discutaserăm nimic cu adevărat; eram prea supărată să gândesc limpede. Apoi Leif era lângă mine, bătând cu degetele
pe lemnul pianului, luând atitudinea mea prietenoasă drept
o invitaţie. Aș fi vrut să nu fi rostit acele două cuvinte fatale — ”
Nu știu”.
Știam, dar era imposibil să explic toate sentimentele întunecate pe care le simţisem noaptea anterioară. Au venit așa
de repede încât nu a fost timp să le disting, să le analizez și să
le recunosc.
Dar acum, stând în peșteră cu Arden, deveneam mai sigură de un lucru.
— Nu am vrut să fi u cu Leif.
Faţa lui Arden s-a îmblânzit. M-a prins într-o îmbrăţișare
strânsă, braţele ei eliberându-mă de orice vină.
— Bineînţeles că nu ai vrut. Nici nu încape discuţie.
Vorbeam în umărul ei, învăluită de mirosul mucegăit al
puloverului. 

— Doar că nu-mi place deloc că poate Caleb se gândește
că eu…
— Știu, a spus Arden, mângâindu-mă pe spate.
Mi-am forţat lacrimile să ţâșnească. Când eram în clasa a
șasea, eram furioasă pe Ruby pentru că îi spusese lui Pip că
mă ”
lăudam” cu notele mele. În loc să spun cum mă simţisem, nu i-am vorbit timp de două săptămâni. Am lăsat rana
să se infecteze și să se mărească prin alimentarea tăcerii dintre noi. Am învăţat atunci un adevăr crucial: că o relaţie poate fi judecată după lista de lucruri nespuse dintre două persoane. Acum tânjeam să îl văd pe Caleb, fi e și numai pentru
a-i spune ce simţeam. Că am fost rănită de cuvintele lui. Că îi
eram recunoscătoare pentru ceea ce a făcut, că eram înfricoșată și confuză. Că nu pe Leif îl doream.
În ciuda persoanei mele, în ciuda tuturor orelor de testare
la ”
Pericolele reprezentate de băieţi și bărbaţi”, aveam sentimente pentru el. Doar pentru el.
Capul meu încă stătea pe umărul lui Arden când camera a
început să se zgâlţâie, trepidaţii mici care își croiau drum prin
toracele meu.
— Ce se întâmplă?
— Cutremur! a ţipat Silas în timp ce alerga, trecând pe
lângă încăperea noastră, ţinându-l pe Benny de mână. Aproape că s-a împiedicat în pantalonii scurţi, prea mari pentru el,
cu tivul ajungându-i la glezne, prinși la brâu cu sfoară. Ieșiţi
afară! Ieșiţi afară!
Câţiva dintre băieţii mai mici au luat-o la goană pe coridoarele întortocheate, circulând de parcă fuseseră instruiţi
înainte. 
— Un cutremur? am întrebat eu, punând mâna pe peretele ce tremura. Nu se poate.
Avusesem parte de cutremure la Școală, șocuri care uneori ne trezeau din somn în toiul nopţii. Vibraţia aceasta era
destul de vagă, și nici pe departe la fel de puternică.
— Hai să nu stăm să afl ăm, a spus Arden, și m-a tras pe
ușă afară.
I-am urmat pe băieţii mai mici, care își croiau drum prin
buncăr, într-un fi nal ieșind la suprafaţă pe o porţiune stâncoasă a dealului. Acolo, pe o grămadă mare de pământ, se afl a
un camion negru uriaș, cu roţile înalte de mai bine de un metru. Zgomotul motorului era atât de puternic, încât de-abia
auzeam altceva.
— Mișto! a strigat Silas.
În lumina puternică a dimineţii, părea mult mai palid decât toţi, pielea nefi indu-i obișnuită cu soarele. Și-a băgat degetele în urechi.
Benny mi-a zâmbit, dezvăluind gingia cu incisivul lipsă.
— E un camion mare! a ţipat el.
În timp ce priveam silueta întunecată de pe scaunul șoferului, eu nu simţeam nimic altceva decât o teamă crescândă.
Acest vehicul masiv, cu lateralele murdare de noroi și bara de
protecţie îndoită, nu arăta deloc ca Jeepurile de la Școală.
Singurele automobile pe care le văzusem vreodată aparţineau guvernului. Regele raţionaliza petrolul și era difi cil pentru altcineva să facă rost de combustibil.
Câţiva dintre băieţii mai mari se întorseseră de la vânătoare să verifi ce ce anume stârnise zarva, caii lor apărând la marginea luminișului. Leif era printre ei, și era calm. Am fost 

recunoscătoare când Michael, Aaron și Kevin au descălecat
și au înconjurat camionul, cu suliţele îndreptate spre mașină.
În cele din urmă, motorul s-a oprit, lăsând în urmă un
zumzet monoton în urechile mele.
— Armele jos! a strigat Leif.
Unul câte unul, băieţii au ascultat ordinul.
Portiera s-a deschis larg și un bocanc uriaș cu vârf de oţel
a coborât pe panta cu pietriș. Când l-am zărit pe bărbat,
m-am dat cu un pas mai în spate. Avea mai mult de 1,80, un
păr unsuros care îi trecea de umeri. Purta o jachetă neagră
din piele uzată. Sudoarea îi curgea de pe frunte pe batista de
la gât. Privirile ni s-au întâlnit și mi-a zâmbit, zâmbet care a
stârnit o frică ce mi-a cuprins tot corpul ca într-un clește.
Dinţii lui erau ca niște colţi galbeni crăpaţi.
Silas mi-a înconjurat picioarelor cu mâinile.
— Cine e? a întrebat.
Dar bărbatul deja se îndrepta spre mine, ţuguindu-și buzele murdare de pământ. Băieţii mai mari stăteau la marginea
luminișului, privindu-l cum traversează, nesiguri de ce ar fi
trebuit să facă. Nu s-a oprit până când n-a ajuns chiar în faţa
mea, acoperindu-mă cu umbra lui masivă.
— Bună, domnișorică! a șuierat în urechea mea.
M-am dat înapoi, dar m-a apucat de braţ, îmbrâncindu-mă în faţă. Hainele lui erau îmbibate cu noroi și transpiraţie stătută. Stomacul mi s-a dat peste cap din cauza putorii.
Michael și Kevin au venit în ajutorul meu. Kevin și-a îndreptat suliţa spre gâtul străinului.
— Ia mâna de pe ea! a ţipat el. 

Dar bărbatul a apucat băţul de lemn, cu pumnul strâns
încleștat, în timp ce s-a întors spre Leif.
— Ea e?
Faţa lui Leif era calmă.
— E căutată de Rege, a declarat el, uitându-se către băieţi.
M-am îndreptat de spate când i-am auzit cuvintele. Adevărul era folosit împotriva mea, umilinţa lui Leif din seara
precedentă transformându-se în ceva mult mai sinistru.
— E o fugară și ne-a pus pe toţi în pericol destul timp.
Fletcher o va duce autorităţilor.
— Nu! a ţipat Arden, lovindu-l cu mâinile în coaste.
Am încercat să o iau la fugă, dar strânsoarea lui era puternică, strivindu-mi încheietura. S-a întins după Arden și a
prins-o de braţul ei fragil, amândouă străduindu-ne să ne eliberăm din strânsoarea lui.
— Două la preţ de una, a râs Fletcher, împroșcând picături de salivă din gură în timp ce ne târa spre camion.
— Nu! Nu poate să plece! a ţipat Benny. Te rog, Leif!
— Nu-l poţi lăsa să facă asta, a spus Michael, uitându-se
la Leif.
El își ţinea suliţa în mână.
— Oprește-te! au ţipat câţiva dintre noii Vânători, în timp
ce Silas fugea după mine, trăgând cu mâinile de puloverul
meu gri și larg.
Din cauza panicii, am văzut doar frânturi de imagini: faţa
tristă a lui Benny, Kevin urmându-ne, Aaron căzând pe pământ, pielea de pe coaste julindu-i-se. Arden i-a mușcat mâna
lui Fletcher, și deodată mi-am dat seama ce era în partea din 

spate a camionului: o cușcă în care se găsea o fată delicată
care ţipa din spatele gratiilor.
Leif a observat-o în același timp. Expresia feţei i s-a schimbat când a văzut mâna lui Flecher pe încheietura lui Arden.
— Stai, a spus printre dinţi, a alergat spre camion și a lovit
metalul nervos. Cine e aia? Ce se-ntâmplă aici?
Fletcher nu a tresărit. Ne trăgea de încheieturi, târându-ne pe pietre.
— Ai vrut-o plecată și pleacă. Ce contează unde? a pufnit
el.
Stomacul îmi tremura, micul dejun din ouă de prepeliţă
îmi urca înapoi pe gât. Am înghiţit, trăgând și răsucindu-mi
braţul, în încercarea de a scăpa. Orice aranjament ticălos ar fi
făcut Leif, situaţia îi scăpase de sub control.
— Unde sunt medicamentele? Unde este răsplata? a atacat Leif, cu faţa roșie de furie.
Michael și Aaron i-au urmat exemplul, făcând câţiva pași
cu suliţele în mâini. Am închis ochii, așteptând ca ei să lovească, dar uriașa brută a scos o armă de la brâu și a tras un
foc de avertisment. Băieţii s-au retras, surprinși de zgomot.
— Ascultă aici, a mârâit Fletcher. Și-a dres vocea și a scuipat o bilă uriașă verde pe pământ. Îmi iau premiul ăsta și-am
să plec, iar dacă tre’ să omor pe cineva, jur că am s-o fac. M-aţi
auzit?
Silas își ţinea mâna la gură și a început să suspine încet și
dureros. Ţinea ochii aţintiţi asupra mea, timp în care eu eram
târâtă spre camion, cu călcâiele însângerate.
Arden ţipa și lovea cu pumnii în braţul vânătorului de recompense.
— Ești un animal! a ţipat ea. Dă-mi drumul, brută dezgustătoare!
Arden a continuat, încercând să se elibereze, refuzând să
creadă ceea ce se întâmpla, dar eu știam că se terminase.
Pumnii noștri nu puteau să facă faţă unei arme. Băieţii își priveau suliţele de parcă fuseseră trădaţi. Oasele cioplite păreau
inutile acum.
Îi priveam pe Silas și Benny, trupurile lor micuţe care se
agitau din cauza suspinelor. Benny trăgea tare de mâna lui
Leif, însă el doar privea în faţă, cu ochii săi negri tulburaţi
mișcându-se ușor de-a lungul peisajului.
— E în regulă! am strigat spre Benny și Silas, încercând să
zâmbesc în ciuda panicii. O să fi u bine. Nu vă faceţi griji pentru mine.
Speram să mă creadă.
Fletcher a deschis încuietoarea camionului și a îndreptat
arma spre noi, făcându-ne semn amândurora să urcăm. Am
urcat, simţindu-i mâna aspră pe pielea mea. Podeaua camionului era fi erbinte de la soarele de amiază. Fata era prăbușită
în colţ, cu braţele slabe ca două beţe încrucișate. A sărit în
picioare, cuprinsă din nou de teroare, când containerul s-a
deschis.
— Ajutor! Ajutaţi-mă! a ţipat ea, cu mâinile întinse printre gratii spre locul unde stăteau Michael și Aaron.
S-au uitat la ea, apoi la armă. Când au făcut un pas în faţă,
Leif a pus mâna în dreptul piepturilor lor, oprindu-i.
— Tu ai făcut asta, Leif! a ţipat Arden, apăsându-și faţa pe
gratii și arătându-l cu degetul. E vina ta!
Fletcher a urcat în camion.

— Avem nevoie de plată! a strigat Leif, în timp ce se
apropia. Așa a fost înţelegerea! Am avut încredere în tine!
A alergat spre cabină, lovind cu pumnii portiera bușită.
Fletcher s-a uitat peste geam, spart într-un cerc acolo
unde pătrunsese un glonţ.
— Așa e-n sălbăticie. Gesticula cu arma în timp ce vorbea. Să n-ai încredere în nimeni, băiete.
A zâmbit, cu buzele lui crăpate sângerând, și a pornit motorul.
Am apucat cu mâinile gratiile subţiri, împingându-mă în
ele, sperând să cedeze sub greutatea mea. Simţeam soarele
prea fi erbinte pe piele, cușca era prea mică, păturica din colţ
plină cu vărsat. Ţipetele lui Arden mă cutremurau, sporindu-mi tristeţea. Leif ne trădase. Caleb era plecat. Timpul
petrecut noaptea gândindu-mă dacă să stau, pentru cât
timp — totul fusese în zadar. Ce voiam eu? Ce voia Caleb?
Nu conta.
Noi plecam acum. Decizia fusese luată pentru mine. Am
lovit ușa containerului cu piciorul și am zgâriat cu unghiile
încuietoarea. Am ţipat, am plâns și am implorat, dar nimic —
absolut nimic — nu putea să schimbe acest simplu fapt.
Camionul a început să coboare pe panta stâncoasă, aruncându-ne încolo și încoace înăuntrul lui. Băieţii mai mari
s-au dat la o parte, încercând să îi convingă pe Silas și Benny
să se întoarcă spre tabără în timp ce camionul se legăna și
sălta pe drumul cu hârtoape, îndreptându-se spre lac. Eu îi
priveam pe băieţi, pe Aaron care trăgea de mâna lui Leif,
rugându-l să facă ceva, pe Kevin care a aruncat suliţa în aer,
aterizând la aproximativ un metru de cabina camionului. 

Mă uitam la buncăr, la gura sa întunecată care dispărea în
spatele desișului scund.
Leif îl ţinea pe Benny de umeri să nu plece, dar acesta a
scăpat și a urmărit camionul, dând din mâinile și picioarele
lui mici cu o furie sălbatică.
— Te iubesc! a strigat el când era la doar trei metri distanţă.
Am apucat barele de metal, având în gât un nod de
emoţie.
— Te iubesc! a ţipat Silas în timp ce ne urma.
Amândoi s-au ţinut după noi, alergând nebunește în spatele cuștii. Mă uitam cum gurile lor se mișcau, rostind acele
cuvinte o dată și încă o dată, în timp ce camionul sălta prin
pădure și trupurile lor micuţe dispăreau, neputincioase, în
spatele copacilor. 

Camionul urca prin regiunea întortocheată, accelerând în câmpurile năpădite de buruieni și tufi șuri, până
când am ajuns la un drum desfundat. Roţile au început să
se învârtă mai repede, iar praful a devenit mai gros în jurul
aripilor. Soarele încingea cușca de metal, iar barele erau prea
fi erbinţi pentru a le putea atinge.
După o oră, nu mai recunoșteam pădurea care se întindea
dincolo de drumul pietruit. Până și cerul părea străin, cu întinderea sa albastră uriașă, solitar în absenţa păsărilor.
— Eram sigură, a spus Arden într-un fi nal, cu pielea ei palidă acoperită de un strat subţire de praf. Leif aștepta să ne
vândă, și pentru ce? Și-a ferit ochii de soare. Pentru niște medicamente și o parte din recompensă?
— M-a vrut plecată, am spus eu. Mă îndoiesc că medicamentele contau.
Mă întrebam cum se întâmplase, dacă el căutase un radio
prin magazia întunecată. Sau poate că dăduse din greșeală 

peste el căutând un bandaj, în încercarea de a opri sângerarea
din buză.
Mă întrebam, de asemenea, când își va da seama Caleb că
am fost luată. Oare va descăleca la marginea pădurii văzându-i pe Benny și Silas plângând lângă intrarea în buncăr?
Oare va îngenunchea, inspectând dârele lungi de pe pământ
lăsate de călcâiele mele însângerate, iar apoi se va uita la Leif?
Oare îi va fi dor? Oare îi va păsa?
Nimic din toate astea nu mai conta. Se terminase. Nici o
posibilitate să scăpăm de gratii, de soarele arzător, de acest
bărbat cu dinţii galbeni sparţi. Eram captivă din nou, în spatele unor pereţi noi, care aveau să mă ducă la Rege. Porţile
Orașului se vor deschide și apoi se vor închide în urma mea,
o altă cușcă.
Cușcă după cușcă după cușcă.
Dincolo de gratii, lumea trecea pe lângă noi, mai repede
decât văzusem vreodată. Copaci. Florile galbene de pe marginea drumului. Case vechi, cu acoperișuri năruite. Întrezăream căprioare și iepuri, biciclete strâmbe, mașini ruginite
și câini sălbatici. Toate treceau pe lângă noi, prea repede, ca
apa într-un canal de scurgere. Merg spre Orașul de Nisip, îmi
spuneam întruna, de parcă repetiţia mă putea amorţi. Sunt
dusă Regelui. Nu-l voi mai vedea pe Caleb niciodată.
Arden privea peisajul, cu ochii înlăcrimaţi. Se străduise
atât de mult să scape de Școală. Ajunsese atât de departe —
pentru ce? Pentru a fi prinsă în această plasă din cauza mea?
Fără îndoială că se gândea la acea alegere stupidă pe care o
făcuse acum câteva săptămâni, în acea cabană, regretând că
acceptase să mă lase să stau cu ea. 

— Îmi pare rău, am spus eu, cu o voce înăbușită. Îmi pare
așa de rău, Arden. Cred că regreţi că m-ai lăsat să merg cu tine.
— Nu. Arden și-a petrecut degetele în jurul gratiilor; pielea ei palidă era rozalie după doar o oră de stat în soare. Deloc,
Eve.
S-a întors spre mine, iar ochii ei căprui luceau din cauza
lacrimilor.
În acel moment, fata din colţ s-a mișcat, s-a ridicat și și-a
frecat faţa. Fusese prea isterică să vorbească cu noi după ce
am plecat de la buncăr. În schimb, se ghemuise pe podeaua
de metal dreaptă, fi erbinte, și adormise, pleoapele zvâcnindu-i din cauza coșmarurilor.
— Cine sunteţi? a întrebat ea, tresărind de durere când
pielea ei a atins gratiile.
— Eu sunt Eve. Ea e Arden, am spus eu, arătând cu degetul în partea cealaltă a cuștii.
În cabina camionului, Fletcher a dat muzica mai tare,
zbierând odată cu un cântec groaznic, întrerupt. ”
I love
rock ’n’ roll-oll-oll-oll”, se auzea, ”
put another dime in-in the
jukebox, baby.”
Fata a întins mâna ei subţire pentru a face cunoștinţă.
— Eu sunt Lark.
— De la ce Școală ești? am întrebat eu, observându-i bluza.
Era croită în aceeași formă pătrăţoasă ca a noastră, dar era
albastră în loc de gri.
— Cred că din Vest.
Și-a trecut mâinile prin părul negru des. Părea să fi e de treisprezece ani, cu braţe așa de subţiri încât oasele umerilor ieșeau
în evidenţă în două noduri bine defi nite. Pielea ei, de culoare
cafeniu-închis, era crăpată și se jupuia la coate și genunchi. 
 EVE 195
’V, așa o numeau Profesorii.
Știam că acele numere însemnau ceva. Profesorii noștri le
foloseau când se refereau la Școală, dar nu mi-am dat seama
niciodată ce reprezentau. Noi fuseserăm mereu 
— Deci ai evadat, a spus Arden.
— Trebuia să plec de acolo.
Fata s-a retras în colţul cuștii, evitându-ne privirile.
M-am uitat spre Arden, ușurată că nu eram singurele fete
care știau adevărul despre Școli. I-am privit cu atenţie picioarele lui Lark, care aveau zgârieturi roșii pe alocuri, exact ca
ale mele în primele zile în sălbăticie. Mușcături de ţânţari îi
punctau braţele și avea o gaură într-unul din pantofi i de pânză, lăsând la vedere degetul mare.
— Cum ai ajuns aici? am întrebat eu.
Lark și-a frecat pielea în jurul ochilor, acolo unde lacrimile i se uscaseră, lăsând doar urme fi ne de sare albă.
— Am găsit o gaură în zid. Era largă doar de treizeci de
centimetri și urma să fi e reparată. O acoperiseră peste noapte
să nu intre câinii, dar m-am strecurat. A arătat spre bluză,
unde materialul era rupt, expunând șoldul gol. Apoi am alergat până când am găsit o casă în care să dorm. Asta cred că a
fost acum patru zile, dar nu sunt sigură.
— Unde te-a găsit? a întrebat Arden, făcând semn spre
Fletcher.
Mâna lui atârna pe geam, gesticulând în ritmul versurilor:
”
So come and take your time and dance with-with me!”
Lark și-a petrecut mâinile în jurul picioarelor, ghemuindu-se. 

— Am văzut o cană cu apă pe drum. Eram atât de însetată, mersesem întreaga zi în soare. Însă a fost o capcană.
Probabil că mă urmărise.
Camionul a dat peste un hârtop, urcându-mi stomacul în
inimă. Mă ţineam de gratii, deși îmi ardeau carnea moale a
palmelor.
— Ai mai spus cuiva despre reproducere? am întrebat eu.
Încearcă și alte fete să evadeze?
Lark s-a uitat la mine, cu sprâncenele încruntate de nedumerire.
— Reproducere? Ce vrei să spui?
— Scroafele, a spus Arden cu voce tare, să fi e sigură că
acel cuvânt se auzea în ciuda muzicii și a motorului; dar pe
chipul lui Lark nu se vedea că înţelege. De asta ai plecat —
fi indcă urmai să fi i folosită pentru reproducere.
Lark și-a fi xat călcâiele în podeaua de metal a camionului
și și-a îndreptat spatele.
— Nu…, a spus ea puţin agitată. Am plecat din cauza
asta.
S-a răsucit, dezvăluind liniile negre-albăstrui care îi erau
imprimate pe pielea din spatele bicepsului. În mod clar, acelea erau urme de degete.
— Ea aștepta ca restul să plece înainte să mă lovească.
Voiam să găsesc o altă Școală — un loc mai bun. Nu vreau s-o
mai văd niciodată pe femeia aia.
Arden a deschis gura să vorbească, nerăbdătoare să-i spună lui Lark despre vitaminele și tratamentele de fertilitate și
despre camerele groaznice cu paturi de metal, dar am ridicat
mâna. Sensibilitatea nu era unul dintre lucrurile pe care mă
puteam baza la Arden.

— Lark, i-am spus eu ușor, privind-o în ochi. Fetele din
acele Școli — am fost una dintre ele — nu urmau să înveţe
niciodată o meserie. Aici, în sălbăticie, suntem numite scroafe și urma să dăm naștere la copii. Cât mai mulţi, să populăm
Orașul de Nisip.
Arden nu se mai putea abţine.
— Ne duce la Oraș, iar Eve o să fi e dată Regelui, iar tu și
cu mine ne vom întoarce înapoi la acele Școli, în acele paturi.
Vocea ei s-a schimbat în timp ce vorbea.
— Nu, a spus Lark. Și-a mușcat tare vârful degetului și
apoi a scuipat pielea exfoliată. Nu e posibil.
— Nici eu n-am vrut să cred, dar le-am văzut…
— Nu știi ce-ai văzut, s-a răstit Lark. S-a așezat pe genunchi. Nu știi despre ce vorbești. Directoarea e malefi că…
dar asta nu e posibil. A dat din cap. Poate doar la Școala voastră. Nu ne-ar face una ca asta — pentru ce?
Arden s-a dus lângă ea, punând mâna pe braţul lui Lark.
— Ascultă-ne, a șoptit ea, și Lark a tresărit când i-a simţit
respiraţia fi erbinte. Ascultă ceea ce-ţi spunem. Trebuie să
populeze Orașul. Cum crezi că or să facă asta? Cum?
— Ia mâna de pe mine, a spus Lark, scuturându-și braţul.
Ești nebună.
Însă în timp ce se strecura în colţ, vocea ei își pierdea din
tărie, devenind mai nesigură.
— Dacă vrei să fi i o scroafă oarecare pentru tot restul vieţii, atunci poţi, a continuat Arden. A întins un deget spre
Lark. Dar noi nu ne întoarcem la Școală, nu vreau, n-am de
gând să… 

Gura ei s-a strâmbat înainte să poată rosti cuvintele. Când
s-a așezat, corpul ei părea mult mai mic și mai lipsit de putere
decât înainte.
Am simţit că cineva ne privea și m-am întors, observând
ochii lui Fletcher din oglinda retrovizoare prăfuită. Muzica
fusese dată mai încet, iar el a deschis geamul din spate al cabinei.
— Nu-ţi face griji, scumpa mea frumoasă, a spus el. Nu te
duc înapoi la Școală. A ajustat oglinda să se uite la picioarele
goale ale lui Arden. Trei domnișoare… atât de pure? Pot lua
mult mai mult pe voi în altă parte.
Zicând acestea, a dat iar muzica mai tare și bătea tactul cu
degetele în portieră. ”
Come an’ take-ake-ake your time-ime
and dance with me! Ow!”
Arden nu a spus nimic. În schimb, și-a făcut din nou de
treabă cu încuietoarea cuștii de metal, încercându-și norocul
până când degetele i s-au înroșit. Peisajul trecea pe lângă noi,
o pată de praf galben. Crengile copacilor se întindeau spre
drum ca niște degete noduroase.
— Ce vrea să spună? a întrebat Lark, uitându-se la mine.
Buza inferioară îi tremura în timp ce vorbea.
Am urât-o atunci pe acea străină, pentru că îmi era atât de
cunoscută. Pe faţa ei am văzut cum eram eu cândva, o fată atât
de sigură de scopul Școlii, cu pereţii ei și regulile ei și rândurile ordonate în care ne încolonam trecând pe lângă dormitoare
și spre sala de mese. Credea că se poate duce în altă parte, să
primească ceva diferit, ceva mai bun. Un alt viitor.
— Dorinţa ţi se va îndeplini, i-am spus eu, incapabilă să
opresc acele cuvinte dure să-mi iasă din gură. N-o s-o mai
vezi niciodată pe Directoare. 

Am stat în acel camion ore întregi, cu plămânii plini
de praf. Până și soarele ne abandonase, apunând încet, dincolo de copaci. Adormeam și ne trezeam, gândindu-ne că
aveam timp — timp să ne pregătim, timp să scăpăm —, dar
apoi a pornit dispozitivul de la cureaua lui Fletcher, trezindu-ne.
— Fletcher, golanule! Când ajungi? Am prea multă cerere și prea puţină ofertă.
Mă afl am într-un colţ. Lark dormea în altul, iar Arden era
ghemuită lângă mine, și feţele lor abia erau vizibile în strălucirea roșie a luminilor din spate.
Fletcher a dus radioul ciudat la gură, apăsând un buton de
pe laterală ca să oprească bâzâitul.
— Calmează-te, a chicotit el. Mă opresc undeva peste
noapte. O să fi m acolo dimineaţă.
Bâzâitul a revenit, apoi s-a auzit un râs gros.
— Zi-mi ce ai! Hai, dă-le băieţilor o avanpremieră. 

Mi-am închipuit că erau aceiași bărbaţi pe care îi văzusem
la cabană, cu pielea bronzată spre un maro pământiu, adunaţi sub o prelată într-o tabără, așteptând sosirea noastră.
Am băgat nasul între gratii, disperată după mai mult aer.
— Sunt toate bunăciuni, a spus Fletcher, privindu-ne în
oglinda retrovizoare. Ţi le dau dimineaţă, nesătul afurisit.
A pus radioul jos și a dat drumul la muzică din nou.
Când eram la Școală, am pledat o dată pentru bunătatea
din oameni și uriașa lor capacitate de schimbare. Dar auzindu-l râzând, cu radioul în mână, am simţit doar depravare. Un
lucru pe care Profesoara Agnes ni-l spusese era adevărat, chiar
și acum: unii bărbaţi le văd pe femei doar ca pe niște mărfuri.
La fel ca orezul, combustibilul sau carnea la conservă.
Arden mă privea din lateralul cuștii, răsucită în așa fel încât să fi e cu spatele spre el.
— Trebuie să ieșim de aici, a șoptit ea. În seara asta.
— Dar o să ne omoare, a spus Lark, trăgându-și pătura
zdrenţuită peste picioare.
— Suntem deja moarte, s-a răstit Arden.
Am dat din cap, știind că avea dreptate. Simţisem în magazie, cu Leif, cum spiritul meu se încovoia, se încovoia, chinuitor de aproape de rupere. Fletcher nu avea să se răzgândească. Nu avea să arate vreo amabilitate neașteptată. Nu
avea să se petreacă vreo deșteptare morală în toiul nopţii.
M-am mutat mai aproape de Lark și Arden, acoperindu-mi o parte a feţei cu părul astfel încât Fletcher să nu-mi
vadă buzele mișcându-se dacă se uita la noi.
— Putem pleca atunci când oprește pentru noapte, am
spus eu, cu toţi nervii încordaţi.

Am privit dincolo de gratii, sperând să văd un drum, o
săgeată, un indicator care să ne spună unde ne afl am, dar nu
era decât întuneric.
•
Câteva ore mai târziu, camionul ieșea de pe carosabil, cu roţile săltând peste pietre și crengi de copaci rupte.
Opriserăm într-o poiană. Cerul era înnorat, iar luna nu se
vedea. Peisajul se schimbase. Copaci groși făceau loc câmpiilor, tufi șurilor joase și nisipului care lucea într-o nuanţă
roșiatică în lumina farurilor. Grupuri de stânci se înălţau în
jurul nostru, formele lor tăind umbre ciudate pe cer. Fletcher
a coborât, și-a întins mâinile, apoi s-a dus să urineze într-un
tufi ș.
— Fă ce ţi-am spus, a șoptit Arden, apucând-o pe Lark de
încheietură.
— Știu, a spus ea, trăgându-și mâna, cu vocea rigidă. Mi-ai
spus deja.
— Avem nevoie la baie. Am bătut cu mâna în gratiile de
metal. Te rog, avem nevoie acum.
Fletcher și-a închis fermoarul de la pantaloni.
— Ce?
— A spus, a continuat Arden, dându-și la o parte de pe
frunte părul negru, că trebuie să ne pișăm.
Fletcher a dat din cap, de parcă înţelegea mai bine acea
exprimare. A îndreptat o lanternă spre cușcă, apoi spre tufi -
șuri, unde, la baza rocilor uriașe, se găsea o casă dărăpănată.
— Toate trei?
— Toate, a răspuns Arden. 

Până și Lark a dat din cap convingător.
Fletcher a băgat lumina în faţa lui Arden, apoi în a lui
Lark, apoi într-a mea. Am mijit ochii la lumina usturătoare.
— Aveţi două minute. Puteţi merge acolo în pădure. A
trecut raza de lumină a lanternei peste o porţiune cu copaci
carbonizaţi, negri și deformaţi de un incendiu devastator.
Dar dacă îndrăzniţi să faceţi un pas fără permisiunea mea…
A scos arma de la centură și a ridicat-o în aer.
Respiraţia lui Lark s-a accelerat când Fletcher a deschis
lacătul uriaș. Am ieșit pe rând, Arden prima, apoi eu și ultima
Lark. Fletcher ţinea raza de lumină pe spinările noastre în
timp ce ne croiam drumul spre copaci.
La lumina lanternei, pădurea părea mai ameninţătoare.
Crengile, decojite și fără frunze, se întindeau spre noi, chemându-ne spre ele.
— Nu încă, am șoptit eu, nesigură dacă era Lark sau eu
cea care avea nevoie să i se reamintească.
Făceam pași înceţi și precauţi printre arbuștii scunzi.
Printre rădăcinile pline de cenușă, răsărea vegetaţia tânără,
iarba înaltă și ferigi, semne de optimism pline de speranţă.
Când am ajuns la lizieră, Arden s-a întors spre mine.
Privirea îi era blândă. Gura ei s-a mișcat ușor, un fel de zâmbet perceptibil doar de mine. S-ar putea ca ăsta să însemne la
revedere, părea ea să spună, ochii ei refl ectând lumina stelelor.
Îmi pare rău dacă e așa.
Am făcut un pas, doi, trei în pădure. M-am uitat în dreapta. Vedeam doi copaci, dar nimic mai departe. Apoi Arden a
dat semnalul, atât de încet, încât abia am auzit-o:
— Acum!

Am rupt-o la fugă, simţindu-mi corpul lipsit de greutate
în timp ce sprintam printre ramurile de copaci căzuţi, prin
vegetaţia cu ţepi, avansând în pădurea carbonizată. Ţineam
mâinile întinse în întuneric, pipăindu-mi calea.
— Fir-aţi voi să…, a strigat Fletcher în spatele nostru și
bocancii lui grei au răsunat în poiană. O să vă tai gâturile!
Lark și Arden au fugit dincolo de pădure, despărţindu-se
undeva în întuneric. Apoi, primul foc de armă a zguduit aerul, potolind chiar și păsările și insectele. Am căzut, speriată
că Arden va ţipa, dar se auzea doar sunetul pașilor, rămurele
trosnind și răsufl area zgomotoasă și hârâită a lui Fletcher în
spatele meu. Am continuat să mă mișc, târându-mă peste vegetaţia încâlcită, dar Fletcher se apropia. Umbra lui șerpuia
printre copaci, avansând hotărât.
M-am chinuit să mă ridic în picioare, călcând strâmb pe
gleznă. Acolo, dincolo de pădurea carbonizată, o lumină în
fereastra unei case sclipea către mine. Abia puteam distinge
veranda din faţă, acoperișul din carton gudronat fi ind ca o
pată de culoare în peisajul umbrit.
— Vino-napoi! a mârâit el.
Pulsul îmi zvâcnea în degetele de la mâini și de la picioare.
Am alergat spre lumină, gâfâind, cu picioarele tot mai obosite. Aleargă, îmi spuneam. Continuă să alergi.
Curând, copacii s-au terminat și pământul s-a întins în
faţa mea, o pătură groasă de fl ori sălbatice. Lumina era mult
mai departe decât credeam: la treizeci de metri depărtare,
așezată sub sculpturile înalte de nisip. 

Bocancii lui Fletcher loveau pietrele în timp ce călca apăsat prin pădure, răcnetele lui mai mânioase faţă de cele de
mai devreme.
— Scroafă împuţită, a ţipat el. Crezi că mă poţi păcăli!
M-am uitat prin jur. Stânci uriașe se înălţau în stânga mea,
cu spinările îndreptate spre mine. Un drum de nisip șerpuia
în dreapta mea. Alte păduri se întindeau în faţă, dar nici măcar un sprint nu era sufi cient ca să parcurg distanţa înainte ca
Fletcher să mă ajungă. Nu exista altă acoperire decât pătura
groasă de fl ori, ale căror petalele delicate nu erau mai lungi
de câţiva centimetri.
M-am aruncat pe pământ. Striveam bobocii albaștri și aurii sub degetele mele. M-am rostogolit pe o parte, trăgând
tulpinile mai aproape, să mă ascundă. Când am ridicat capul
doar puţin, l-am zărit pe Fletcher la marginea copacilor, cu
sângele șiroindu-i dintr-o tăietură de pe frunte.
S-a răsucit, scuipând.
— Hai, ieși, oriunde te-ai ascunde.
A ridicat arma, făcându-mi părul măciucă.
În timp ce își croia drumul prin lan, m-am cufundat și mai
tare în pământ, dorind să se deschidă și să mă înghită cu totul. Pășea încet, dând fl orile la o parte cu genunchii, ţeava
armei scrutând luminișul. Cu fi ecare pas, bocancii săi negri
striveau fl orile. Când era la câţiva metri, s-a uitat cu ochii mijiţi către mine. Stătea cu capul într-o parte, de parcă nu știa
dacă eram o umbră sau nu.
Am îngheţat, fără să îndrăznesc să răsufl u. Mi-am îngropat degetele în pământ. Sudoarea îmi curgea pe spate. În
piept, aerul era captiv. 

După ce s-a uitat atent, s-a întors și a început să se îndepărteze de mine.
Am închis ochii, recunoscătoare că nu m-a găsit, recunoscătoare că cel puţin le-am dat lui Lark și Arden un minut în
plus să fugă. M-am relaxat pe patul de fl ori, plămânii eliberând aerul, când o rămurea a trosnit sub mine. Poc!
Fletcher s-a răsucit pe călcâie.
— Bună, păpușică.
Am fost în picioare înainte să ţintească cum trebuie.
Primul glonţ a zburat pe lângă mine și am fugit, cu inima bătându-mi atât de tare încât mai să-mi sară din piept. Vântul
îmi șuiera pe la urechi. Alt glonţ a fost tras, lovind un copac
în zare. Am continuat să alerg și nu m-am uitat în urma mea,
când arma a tras din nou. De data aceasta nu fost nici un
glonţ, doar sunetul metalic al trăgaciului. Când m-am întors
să mă uit, el lovea cu mâna arma blocată.
Am luat-o la goană printre fl ori, dar el a mărit pasul. Pașii
lui erau mai rapizi decât înainte, iar trupul său scotea gemete
scurte din cauza efortului.
— S-a terminat, a spus el, pregătindu-se să tragă.
M-am întors exact când a ridicat arma, ţintind spre spatele meu. Am închis ochii și m-am rugat să se termine repede,
corpul meu să nu se zvârcolească precum al căprioarei, sperând că voi părăsi acest loc fără atât de multă durere.
S-a auzit focul de armă.
Mi-am pipăit pieptul, așteptând ca sângele să ţâșnească
din rană, să simt senzaţia arzătoare a unui glonţ croindu-și
drumul prin carnea mea. Dar nu a fost nimic. Nici o gaură,
nici o durere. 

Nimic.
În spatele meu, Fletcher a îngheţat. A scăpat arma jos. În
mijlocul cămășii sale se întindea încet și hotărât o pată roșie,
spre braţe și în jos pe piept. A scos un sunet bolborosit și a
căzut, cu gura deschisă, între fl ori.
Mi-am îndreptat privirea spre silueta de peste lan. O femeie în vârstă venea spre mine. Părea să aibă în jur de șaptezeci de ani, cu părul de un alb fantomatic prins într-o coadă
lăsată pe spate. Își mângâia pușca din mână de parcă ar fi fost
un animal de companie drag.
— Ești în regulă? m-a întrebat, privindu-mi faţa.
Ţineam mâna pe piept, încercând să-mi calmez inima ce
încă bătea nebunește.
— Da, am reușit să spun într-un sfârșit. Cred că da.
A luat arma lui Fletcher de jos și a golit muniţia în palma
ei. Apoi l-a lovit cu piciorul, puternic, în coaste. Nu s-a mișcat. Era deja mort.
— Mulţumesc, am șoptit eu, nesigură dacă acesta era lucrul corect de spus.
Bătrâna a zâmbit, cu faţa ei ridată încă frumoasă.
— Marjorie Cross, a spus ea, întinzându-și mâna zbârcită
spre mine. Plăcerea e de partea mea. 


— Am ajuns, a spus Marjorie, intrând în casă. Hai,
așezaţi-vă.
Ne-a făcut semn să mergem în camera de zi, unde o canapea roz era așezată în faţa focului, fi ecare braţ fi ind acoperit
de dantelă îngălbenită. O oală fi erbea la foc mic, iar mirosul
de coacăze se răspândea în toată camera.
Le-am făcut semn lui Lark și Arden să intre.
— E-n regulă, am șoptit eu, în timp ce Marjorie așeza armele pe masa din bucătărie. Suntem în siguranţă.
— Otis! a strigat Marjorie de la baza scărilor. Otis! Se ţinea de gât în timp ce striga, fi ecare cuvânt fi ind forţat. Îmi
pare rău, a spus ea, uitându-se la noi. Nu avem de unde cumpăra aparate auditive în zilele astea. Înţelegeţi voi.
— Spune-mi, de ce suntem în casa acestei doamne nebune? a șoptit Arden când ne-am așezat pe canapea.
Își ţinea mâna apăsată pe braţ, unde avea o zgârietură lungă de la umăr până la cot, cu partea interioară murdară de
cenușă. 

— Această doamnă nebună tocmai mi-a salvat viaţa.
Strigasem în pădure douăzeci de minute înainte ca Arden
și Lark să se arate. Le fusese frică să nu fi e o capcană plănuită
de Fletcher. Urmând-o pe Marjorie, ne croiserăm drum spre
casa acoperită cu șindrilă, ascunsă în pădure, cu o singură
lampă ce lumina la geam. Era aceeași lumină pe care o văzusem când fugeam de Fletcher.
Marjorie cotrobăia prin bucătărie, stivuind farfurii într-o
mână.
— E frumos aici, a spus Lark, cu faţa încă transpirată și
bluza pătată de noroi roșiatic. Îmi place.
Canapeaua părea confortabilă, iar pernele elegante nu
miroseau a mucegai, ca majoritatea pernelor post-molimă.
Cești fi ne — nici una ciobită — și fi gurine de copii de porţelan prinși în joc sau uitându-se printr-un telescop umpleau
un dulăpior. Masa lungă din lemn era așezată vizavi de blatul
de bucătărie și era decorată cu un bol de argint plin cu tomate roșii, galbene și verzi.
M-am gândit la cea mai râvnită carte din bibliotecă, despre o fată Nancy, care avea jupe de balerină și agrafe de păr și
toate celelalte obiecte de lux pe care nu le aveam la Școală.
Când eram mici, Pip, Ruby și cu mine obișnuiam să ne
ghemuim în pat împreună, și citeam despre familia lui
Nancy care mergea la un magazin de îngheţată, rămânând
mai mult la partea în care își îmbrăca părinţii, așezându-i
ochelarii tatălui ei și dând cu ojă pe unghiile mamei. Casa ei
am iubit-o mereu, cu canapeaua pe care se tolăneau, cu plante pe mese și cu dulapul care părea să dea mereu pe dinafară 
 EVE 209
de haine și jucării. Era un cămin adevărat, cu pereţi vopsiţi și
mobilă asortată. Ca acesta.
Poliţa șemineului din cărămidă era plin cu poze înrămate.
Un portret alb-negru arăta o fetiţă cu un șorţ în pătrăţele.
Într-alta era un băiat îmbrăcat într-un costum alb cu o fl oare
prinsă la rever. Apoi, mai era o poză cu un cuplu tânăr, amândoi îmbrăcaţi cu pantaloni cu talie înaltă și având mâinile petrecute unul în jurul celuilalt. Femeia blondă, puţin mai în
vârstă decât mine, îl ţinea pe bărbat în braţe, cu o mână în
dreptul inimii lui.
M-am gândit instantaneu la Caleb. Era undeva, crezând
ce voia. Păstra în amintire momentul în care i-am dat la o
parte mâna de pe braţul meu, incertitudinea mea atunci când
mă întrebase de Leif. Era undeva acolo, fără mine.
— Văd că avem musafi ri.
Un bărbat cu părul alb a coborât pe scări, ridicând cu greutate un picior. Era mai bătrân decât Marjorie, îmbrăcat cu o
bluză de fl anel băgată neatent în pantalonii albiţi în genunchi,
cu materialul gălbui ros de atâta purtat. Lark a tresărit când
l-a văzut, și mi-am dat seama că la fel aș fi făcut și eu cu câteva
săptămâni în urmă. După atâta timp petrecut cu Caleb, călărind în spatele său, sau mergând lângă el prin pădure, nu mă
mai speriam cum o făceam cândva.
Marjorie a îngenuncheat lângă foc și a scos câte o lingură
plină de coacăze pe fi ecare farfurie.
— Le-am găsit în pădure. Un sălbatic încerca să le omoare.
L-a privit pe Otis un pic prea mult timp. Simţeam că ceva
rămăsese nerostit.
— Ce căutaţi în sălbăticie? 
Otis a tras un scaun din sufragerie, târșâindu-i picioarele
pe podeaua tocită din lemn, și s-a așezat lângă noi.
Ochii lui Lark au început să lăcrimeze.
— Bărbatul ăla, Fletcher, ne-a capturat. Ne ducea undeva
să ne vândă.
În timp ce vorbea, și-a dat părul pe după urechi, cu degetele tremurătoare.
— Suntem din Școli, a adăugat Arden. Am evadat.
Marjorie mi-a întins o farfurie cu coacăze aburinde și am
inhalat mirosul acru. Porţelanul avea mici trandafi ri violeţi
pe margine. Era un contrast bine-venit faţă de farfuriile de
metal din care mâncaserăm la Școală și de străchinile din
lemn pe care Caleb ni le dăduse în buncăr.
— De cât timp sunteţi pe cont propriu? a întrebat
Marjorie.
— De patru zile, a spus Lark.
Marjorie a făcut semn spre mine și Arden.
Am înghiţit coacăzele.
— Nu sunt sigură… de câteva săptămâni?
— Da, a spus Marjorie. E greu să ţii socoteala zilelor când
ești de una singură.
În timp ce vorbea, ochii ei au fugit spre Otis.
— Încotro vă îndreptaţi? a spus ea.
Arden s-a uitat într-o parte spre mine și a așteptat. Eu am
dat ușor din umeri. Era periculos să ai încredere în cineva,
dar Marjorie tocmai îmi salvase viaţa.
— Urma să mergem pe șoseaua 80, spre un loc numit
Califi a, a spus Arden, jucându-se cu furculiţa prin mâncare.
— Deștepte fete, a spus Otis. 

Acum că stătea jos, cracii pantalonilor se ridicau deasupra
gleznelor, expunând piciorul drept din lemn. Priveam lung la
lemnul deschis la culoare, la partea nefi nisată care forma
glezna, la pana îngropată adânc în pantoful său. Părea că fusese cioplită dintr-o creangă de copac căzut.
— Și cum aveţi de gând să ajungeţi acolo?
— Ne-am rătăcit, am spus. Nu știu cum o să ajungem.
Lark înfuleca din coacăze, înfometată.
Marjorie i-a mai aruncat o privire lui Otis. Apoi s-a ridicat, mergând agale spre felinarul de la geam. L-a ridicat și a
stins lumânarea.
— Știu eu.
Mi-am îndreptat privirea spre raft urile din spatele ei,
unde era așezat un radio de metal negru, cu o pereche de
căști puse deasupra lui.
— Cărarea, am spus eu tare, pentru nimeni în special.
Otis a arătat spre podea.
— Chiar acum staţi pe ea.
— Cum adică? a întrebat Arden.
A dat drumul farfuriei, care i-a căzut în poală, lăsând furculiţa să clincăne pe porţelan. Îi spusesem despre Cărare
când eram în încăperea lui Paul, dar din cauza febrei, probabil că uitase numele.
Marjorie stătea în faţa noastră, cu mâinile ei zbârcite împreunate.
— Acesta este un refugiu sigur, doar un popas, pe lângă
alte buncăre, de-a lungul Cărării spre Califi a. Ajutăm orfanii
să scape de regimul Regelui. 

Lark se holba la lumânarea din felinar, la fumul care se ridica din mucul negru.
— Dar trupele? Nu știu că sunteţi aici?
Și-a încrucișat braţele la piept, îmbrăţișându-se.
— Sunt mereu suspicioși, i-a spus Otis. Trec pe aici cu
Jeepurile din când în când, ne pun întrebări sau verifi că casa.
Dar fără dovezi că facem ceva rău, nu prea pot face nimic.
Avem permisiune să trăim în afara Orașului de Nisip.
— Permisiune? am întrebat eu.
Auzisem de Pribegi, bineînţeles, dar erau cerșetori, hoinari fără direcţie. Îi asemuiam cu cei care erau numiţi ”
fără
casă” în cărţile vechi, nu persoane care trăiau în case — în cămine — ca aceasta.
Otis și-a tras cracul pantalonului în jos, acoperindu-și piciorul de lemn.
— E un proces îndelungat și nu mulţi aleg să treacă prin
el, dacă nu există un motiv bine întemeiat. Dar suntem bătrâni, și nu e nevoie de noi în Orașul de Nisip. De obicei ne
lasă în pace.
Lark și-a mușcat pielea de pe deget. Lumina focului îi încălzise obrajii, scoţându-i în evidenţă frumuseţea feţei rotunde și blânde.
— Ce v-ar face dacă ar ști că ne ajutaţi?
— Ne-ar ucide, a spus Marjorie nonșalantă.
Se uita la buștenii ce ardeau. Ei au pocnit, iar carcasele lor
carbonizate au căzut în foc.
— Regele nu tolerează opoziţia, a continuat ea. Au fost
atâtea dispariţii în Oraș. Un cetăţean care lucra pentru Cărare, un bărbat pe nume Wallace, a spus din greșeală unui 

informator despre misiunea sa. A dispărut într-o săptămână.
Soţia lui a spus că a fost luat chiar din pat, dus cine știe unde.
Limba mi s-a încreţit în gură ca un șarpe uscat. Visasem
atât de mult la acel loc, la străzile curate cu dale, la plajele
artifi ciale unde femeile stau sub umbrele, citind cărţi. Cum
am crezut acele minciuni atâta timp?
— O să staţi cu noi câteva zile, a spus Otis. Apoi vă mutăm într-un alt sanctuar. Le puteţi distinge după felinarele
din geamuri — dacă sunt aprinse, este loc pentru voi.
Lark continua să își ronţăie degetele, jupuindu-și pielea
până la sânge.
— Dar dacă suntem prinse, vom fi ucise — voi aţi spus-o,
cu gura voastră.
Marjorie și-a prins o șuviţă din părul ei alb, des, în cosiţă.
Lumina focului făcea umbrele să pâlpâie, însă expresia ei era
neschimbată.
— Acum aproape două sute de ani, Harriet Tubman a îndrumat sclavii spre libertate. Și când aceștia i-au spus că nu
credeau că or să poată, sau că le era frică, ea a îndreptat o
armă spre ei și a spus — Marjorie mima o armă ţinută în
mâini — ”
Înaintaţi sau muriţi.”
Otis și-a pus mâna pe a lui Marjorie, îndreptând arma invizibilă în jos. Apoi s-a întors spre noi, cu ochii mijiţi, cu pielea încreţindu-se sub ei.
— Ceea ce vrea să spună e că nu mai este loc de frică. Pe
asta se bazează regimul Regelui: pe presupunerea că ne este
prea frică să trăim în alt mod.
Mi-am adus aminte de sentimentul avut atunci când am
ajuns la marginea zidului. La câte știam, la câte văzusem în 

acea clădire odioasă de peste lac, ceva tot mă reţinea. Am auzit un cor de eleve, șoptind despre câinii și găștile din sălbăticie. Am auzit bătaia constantă a degetelor zbârcite ale
Directoarei Burns pe masă, îndemnându-mă să iau vitaminele. Profesoarele interveneau în melodie cu șuvoaie de cuvinte despre bărbaţi, care puteau manipula femeile cu un simplu
zâmbet. Trecutul meu se comprimase subit într-un cântec
ispititor, spunându-mi să nu plec.
— Cred că sunteţi obosite, a spus Marjorie într-un fi nal.
Haideţi să vă duc în camera voastră.
În timp ce Otis strângea farfuriile goale, ea s-a ridicat și
ne-a condus în jos pe niște scări înguste de lemn. Sub casă
era un subsol plin cu scaune și cutii suprapuse, o mașinărie
veche gri cu o tastatură și niște ziare pătate de apă.
L-am luat pe primul din vârful teancului — Th e New York
Times. Arăta o poză cu o femeie întinzându-se peste o baricadă, jelind, cu gura deschisă. Titlul ziarului era: În mijlocul crizei, baricadele despart familii. Profesoara descrisese acel oraș,
molima care lovise clădiri întregi de apartamente, cu ușile cu
lacăte, să ţină persoanele înăuntru.
— Aici? a întrebat Arden, arătând spre o canapea veche
așezată în colţ.
Dar Marjorie s-a mutat în cealaltă parte a camerei, deschizând ușile unei cămări. A luat conservă după conservă,
până când a golit raft ul din mijloc.
— De fapt, a spus ea, dând la o parte o pânză de păianjen,
aici.
A aprins un felinar și a luminat camera secretă. Două rânduri de paturi de cazarmă erau așezate lângă pereţi, și în colţ 
 
o chiuvetă de metal. Pereţii erau din pământ, podeaua fi ind
acoperită cu un covoraș gri, subţire. Mi-a adus aminte de camerele din buncărul băieţilor.
— E mai bine, în caz că suntem surprinși de soldaţi în
timpul nopţii. După colţ este o ușă secretă care dă în curtea
din spate. Aveţi prosoape, câteva schimburi de haine și niște
pantofi , a spus ea, privindu-ne picioarele goale și murdare.
Arden a urcat prin cămară, aruncându-se pe unul din paturile de jos.
— E chiar mare, a spus, în timp ce Lark a urmat-o înăuntru.
Lark și-a schimbat bluza sfâșiată cu o cămașă de noapte
curată înainte să se prăbușească pe saltea, învelindu-și picioarele cu o pătură subţire. Și-a pus capul pe o pernă turtită,
părând pentru prima dată calmă, expresia sa relaxându-se în
timp ce se pregătea să doarmă.
Stomacul meu era sătul de la coacăze, și bătăile puternice
ale inimii se domoliseră la un ritm constant. Încă eram pe
fugă, încă în pericol, dar nu am simţit aceeași teroare în piept.
M-am uitat la faţa ridată și blândă a lui Marjorie.
— Haide!
Mi-a făcut din nou semn să intru în cămară. Hainele ei
miroseau a fum, o mireasmă liniștitoare prin familiaritatea
ei.
— Vei fi în siguranţă aici — îţi promit, a spus.
Nu mă mai puteam abţine. Am îmbrăţișat-o, relaxându-mă în căldura corpului ei. Profesoarele nu ne atinseseră
niciodată, exceptând dăţile în care o mână fugitivă trecea pe
spatele nostru în timp ce ne îndruma spre cină, sau o bătaie 

fermă pe umăr când privirile noastre pluteau pe geam în timpul orelor. Am implorat-o pe Profesoara Agnes odată, în primul an la Școală, să îmi descâlcească părul. Am ţipat, am lovit
cu piciorul, mi-am agitat mânuţele în timp ce loveam peria
de chiuveta de porţelan. A stat acolo mai bine de o oră, cu
mâinile în buzunar, fără să se miște, până când mi-am descâlcit singură părul.
Treptat, mâinile lui Marjorie s-au înfășurat în jurul meu.
Mâinile mele apăsau pe oasele tari din spatele ei, simţind cât
de mic îi era trupul sub cămașa ei largă de in.
— Mulţumesc, i-am spus eu, repetând, iar și iar, cuvintele
devenind mai slabe de fi ecare dată. Mulţumesc, mulţumesc.


Ne-am trezit în miros de pâine coaptă.
— Avem ouă proaspete pentru voi, fetelor, a spus Otis,
trăgând scaunele de sub masă.
M-am uitat la mâncărurile puse în faţa noastră, omleta
aburindă, carnea de mistreţ sărată și uscată, tăiată în fâșii
subţiri, pâinea pufoasă de pe piatra încălzită a cuptorului lui
Marjorie. Am zâmbit, simţindu-mă copleșită de emoţii.
— Arată delicios, am spus.
Lark s-a așezat la masă și a răsturnat o lingură plină cu vârf
pe farfuria ei. Nu se sinchisise nici măcar să se dezbrace de
cămașa de noapte.
Arden s-a uitat prin cameră, observând geamurile din
faţă, din laterale, și ușile care dădeau în curtea interioară.
Draperiile erau toate trase.
— Oare sunt vampiri? a șoptit ea.
Marjorie trebăluia prin bucătărie, tăind roșii și punându-le
într-un bol. M-am gândit din nou la urmărirea din pădure, la
Fletcher și la rana din pieptul lui când l-a împușcat ea. 

— El e tot afară? am întrebat, cu ochii fi xaţi asupra ei.
Marjorie s-a oprit din tăiat. Apoi a făcut semn cu cuţitul
spre geam.
— Bill și Liza au grijă de el.
Arden se holba la farfuria cu carne roșie.
— Cine sunt Bill și Liza? a întrebat.
— Pisicile noastre, a spus Marjorie.
A pus tomatele în faţa lui Otis, ţinându-și o mână pe
gâtul lui.
Lark a înghiţit, ochii ei urmărindu-i ba pe Marjorie, ba pe
Otis.
— Pisicile voastre au grijă de Fletcher?
Otis a dat din cap, apoi a mai luat o îmbucătură din carnea
sa.
Am dat la o parte draperiile de la geamul din faţă, permiţând unei raze de lumină albă să dezvăluie praful din aer. La
treizeci de metri depărtare, două pume sfârtecau cadavrul lui
Fletcher, fălcile lor înfruptându-se din carnea lui însângerată. Un animal avea o mână în bot, degetele cenușii ieșindu-i
printre dinţii.
— Cel mai bine ar fi să nu stai aproape de geam, dragă, a
spus Marjorie, chemându-mă înapoi la masă. Există întotdeauna posibilitatea ca soldaţii să ne urmărească.
Lark mesteca o fâșie de carne de mistreţ. A privit-o pe
Marjorie, apoi pe Otis, cu prudenţă.
— Deci… sunteţi căsătoriţi?
Marjorie a trecut cu degetele peste Otis, și ochii ei dansau
amuzaţi.
— L-am întâlnit pe Otis cu mult înainte de molimă.
Locuiam la New York pe atunci…

— Nu știu ele ce e New York, ne necăjea Otis.
Marjorie a strâmbat din nas spre el, mimând enervarea.
El s-a întors spre noi, însă privirea lui era departe.
— Era pe cealaltă coastă a ţării, a spus, și era unul dintre
cele mai spectaculoase orașe din lume. Clădiri care se înălţau
spre cer, trotuarele erau atât de pline cu oameni, că trebuia să
te strecori printre ei. Trenuri subterane și crenvurști pe care
îi puteai cumpăra de pe stradă.
Citisem cărţi a căror acţiune avea loc în New York —
Marele Gatsby, Casa veseliei1
 —, dar tot părea imposibil. Numărul de persoane necesar să umple un zgârie-nori, să umple
o stradă… nu văzusem atâtea persoane în toată viaţa mea.
Marjorie i-a luat mâna și i-a sărutat-o.
— Îţi mulţumesc, dragule. Eram în New York și el era acolo într-o noapte, așezat în faţa mea, și povestea ceva ridicol
despre reciclare.
— Nu era despre reciclare, a chicotit Otis ca pentru sine.
Dar e în regulă.
— Ce înseamnă reciclare? a întrebat Arden.
— Nu contează. Ideea e că, a continuat Marjorie, eu nu
ascultam. Pur și simplu îl priveam și mă gândeam: acest bărbat, acest cineva — nici nu îi știam numele — este așa de plin
de viaţă. El era cea mai captivantă persoană pe care o cunoscusem… și cea mai familiară.
Otis i-a sărutat mâna lui Marjorie.
Mă gândeam la modul în care Caleb mă privea, la felul
cum simţeam fi ecare centimetru dintre noi. Cum cicatricea

în formă de semilună de pe obraz se încreţea când râdea,
cum se uita drept înainte când zicea ceva important.
— Mă gândeam că o să devină un găgăuţă, dar cu fi ecare
minut petrecut cu el, îl iubeam și mai mult, a încheiat Marjorie.
Arden a înghiţit o îmbucătură de omletă.
— De asta n-aţi plecat, la fel ca restul lumii? a spus ea. Când
Regele v-a chemat în Orașul de Nisip, urma să vă despartă?
Marjorie s-a uitat în jos, urmărind cu degetul fi brele mesei de lemn.
— Regele nu vrea persoane ca noi în Oraș. Suntem prea
bătrâni pentru a fi de folos. A vrut ca eu să predau în Școli și
au încercat să-l pună pe Otis să măture podelele din lagărele
de muncă. Dar nu, nu ăsta e motivul.
— Noi nu am vrut, a spus Otis. Pentru că era greșit. Încă e.
— În timpul molimei, și după, toată lumea se temea, a
continua Marjorie. A existat un guvern de formă înainte să se
întâmple, o democraţie. Dar boala a venit atât de repede încât, în primele șase luni, jumătate din liderii ţării au murit.
Legile erau irelevante — nimeni nu citea Constituţia. Informaţiile erau tăinuite. Și a fost intenţionat, sunt sigură acum.
Pentru o perioadă lungă de timp, fără electricitate, fără telefoane, habar nu aveam ce se întâmpla. Apoi, acest politician
a anunţat planuri de reconstrucţie. Se presupunea ca el avea
să fi e la putere până ce lucrurile se linișteau, dar au mai trecut
doi ani până ce molima s-a stins. Deja toată lumea avea încredere în el. Au crezut în el când a spus că America trebuia unifi cată sub un singur lider. Toţi se temeau și n-au făcut decât
să asculte și să urmeze ordinele. Nu s-au îndoit niciodată, și
așa a devenit și mai grav.
— Poate că va fi diferit, dacă așteptăm? Lark își ţinea faţa
în mâini. Nu poate să continue la nesfârșit. Poate după ce
Orașul de Nisip este construit și…
— Timpul în sine este neutru, a corectat-o Marjorie, ritmul memorizării impunându-le o anume fermitate cuvintelor. Și va trebui să regretăm pe parcursul acestei generaţii nu
doar cuvintele pline de ură și acţiunile oamenilor răi, ci și
tăcerea înfricoșătoare a oamenilor buni.
Otis s-a lăsat pe spătarul scaunului, cu piciorul său cu
proteză întins în faţă.
— Martin Luther King Jr.
— Cine e? am întrebat, apucând ultima bucată de mistreţ.
Otis și Marjorie s-au uitat unul la altul.
— Voi, fetelor, mai aveţi multe de învăţat, a spus el.
— Avem la dispoziţie câteva zile, am răspuns eu.
Învăţaserăm așa de multe la Școală, dar totul părea în zadar acum. Adevărata mea educaţie începuse cu Caleb. Mă
simţeam de parcă abia începusem; adevărul era ceva pe care
încă nu puteam să mi-l imaginez.
— Da, a spus Marjorie. Așa este. Și-a netezit mâinile deasupra mesei, și s-a uitat spre Otis. Deocamdată, ce ai zice să
dai drumul la proiector? Pun pariu că fetele astea n-au văzut
niciodată un fi lm bun.
Otis a mers până în mijlocul camerei de zi, unde o cutie
plată era conectată la un pachet uriaș acoperit cu bandă adezivă gri strălucitoare.
— Merge pe baterii de tip D, a spus el, lovind partea de
sus. Eu l-am făcut să meargă.
A apăsat câteva butoane și un dreptunghi luminos a apărut pe peretele de deasupra șemineului. 

— Ce e? a întrebat Lark, așezându-se pe canapea.
Și-a tras în poală o pernă cu dantelă. Muzica lentă a umplut camera și deasupra șemineului a apărut scris pe perete
cuvântul fantomă1
.
Văzusem până atunci doar câteva fragmente de video fi lmate dincolo de zid. Ne adunam grămadă și ne holbam la
ecranul mic pe care Profesoara îl ţinea în mână. Am văzut
haite de câini sălbatici care mâncau căprioare. Am văzut iarba înaltă mișcându-se în timp ce bandele își croiau drumul
prin ea, târându-se pe coate și pe genunchi ca să nu fi e văzuţi.
Dar asta era cu totul diferit. Gloanţe zburând de-a lungul
ecranului; un ciocan dărâmând un zid vechi șubred, o femeie
sărind în braţele unui bărbat pentru un sărut, oameni mergând pe străzile largi ale orașelor, exact cum ni le descrisese
Otis. Arden și cu mine stăteam în picioare, holbându-ne.
— Puteţi să vă așezaţi, a râs Marjorie, îndemnându-ne
spre canapea.
Corpul meu s-a prăbușit pe perne și ușor-ușor am început
să uit unde sunt, acaparată de lumea din faţa mea. M-am înroșit când Sam și-a pus mâinile în jurul lui Molly și vasul ud
de lut a căzut sub degetele lor. Corpul meu s-a încordat, respiraţia mi-a devenit mai sacadată atunci când erau atacaţi pe
aleea întunecată. La sfârșit, când și-au spus la revedere, am
pus mâna la gură, abţinându-mă cu greu să nu plâng.
Când peretele s-a înnegrit la loc, Lark l-a implorat pe Otis
să mai pună un fi lm. Dar eu nu puteam vorbi. Filmul fusese
despre dragoste, despărţire și moarte. Nu mă gândeam la altceva decât la Caleb.
1 Ghost, fi lm cu Patrick Swayze și Demi Moore (1990) (n. tr.).

— Mă duc să mă întind, am spus eu, atentă să nu-i surprind privirea lui Arden.
Marjorie s-a oprit din tăiat.
— Ești bine, dragă?
— Mai stai, a stăruit Lark. Ne mai uităm la încă unul.
Eram deja la scările ce duceau la subsol.
— Sunt bine, sunt doar obosită. Cred că mă ajung din
urmă toate evenimentele, am minţit eu.
Arden a dat din cap înţelegătoare când am început să cobor pe scări.
— Mai face așa din când în când, am auzit-o spunând în
urma mea. Nu trebuie să vă îngrijoraţi.
M-am așezat pe pat în camera secretă întunecată și mi-am
permis să plâng. Curând suspinam, acele suspine grele, înecate, ale cuiva care nu apucase să spună la revedere. Era doar
acel pat, doar drumul spre Califi a, doar câteva zile până când
deveneam din nou o fugară. Nu aveam să-l mai văd pe Caleb
niciodată.
Când Lark și Arden au venit la culcare câteva ore mai târziu, așezând conservele în urma lor, m-am prefăcut că dorm.
Arden a tras pătura peste picioarele mele goale și le-a înfășurat cu grijă în ea.
— Noapte bună, a șoptit ea.
Curând, respiraţiile lor au devenit abia auzite și mai rare,
până când s-au cufundat într-un somn adânc.
Eu însă nu aveam să dorm — nu puteam. Mă gândeam
doar la raft ul de lemn de pe zidul lui Marjorie, la radioul care
stătea acolo. Mi l-am imaginat pe Caleb în acea noapte în lagărul de muncă, sucind butonul mașinăriei înainte și înapoi,
ascultând în timp ce stătea în pat. Mi-am adus aminte de cel 

care stătea la masa mică, ruptă, din camera lui. Probabil că
asculta fără să se miște. Cum altfel avea să primească vești din
Oraș? Cum altfel ar fi comunicat cu Moss?
M-am ridicat, fără să resimt orele care trecuseră, oboseala
călătoriei cu Fletcher, sau lacrimile care mă secătuiseră.
Simţeam doar oportunitatea în timp ce dădeam la o parte
conservele, cât mai încet posibil.
A jurat uciderea tiranului, o răutate umblătoare-n lume,
Eloise amintindu-și iubirea care iartă.
La etaj, camera de zi era întunecată. Am pipăit prin jur,
până când, într-un fi nal, am găsit un felinar pe masa din bucătărie. M-am gândit să o chem pe Marjorie, dar erau prea
multe de explicat. Despre raid, ce se întâmplase cu Leif, și
propoziţia care îl făcuse pe Caleb să fugă în pădure.
Am deschis dulăpioarele din bucătărie, căutând printre
oale arse și borcane de mâncare o bucată de hârtie cu o locaţie pe ea. Profesoara spusese odată, cu mult timp înainte, că
înainte de molimă a existat un sistem de distribuit corespondenţa. Adrese, era cuvântul pe care ea îl folosise. Am căutat
într-un sertar cu ustensile și un altul cu baterii, elastice, și
foarfece. În sertarul mesei din spatele canapelei erau niște fotografi i vechi cu o Marjorie însărcinată, cu o fetiţă mică agăţată de piciorul ei. Am găsit una cu doi copii într-o baie plină
cu clăbuci de săpun. Era straniu că nu pomeniseră de fi icele
lor, că pe pereţi nu exista nici măcar o urmă de ele.
Sub alte poze erau ascunse trei cărţi poștale groase, ilustrate. Pe una scria, Phuket, Th ailanda, cu o apă care se întindea până la orizont. Pe spate era scris: Salutare, mamă și tată,
Th om și cu mine ne distrăm de minune. Aici sunt cele mai 

fr umoase plaje din lume. E paradisul pe pământ. Cu dragoste,
Libby. Adresa alăturată menţiona Sedona, Arizona.
Am dat jos de pe raft radioul și am răsucit butonul exact
cum le văzusem pe Profesoare făcând la Școală în timpul
adunărilor. Un zgomot de fundal a umplut camera. Am luat
receptorul în mână și am apăsat pe buton. Zgomotul s-a
oprit. Am vorbit cu grijă, să fi u sigură că fi ecare cuvânt era
clar:
— Senzaţia unei nopţi tăcute. Eloise vedea etern căutaţii
aștri. Unde tu apari, magia apare, convocând adesea lucruri
extraordinare, bune.
Am repetat, o dată și încă o dată, de parcă îi spuneam adevăruri banale: îmi era dor de el. Aveam nevoie de el. Îmi părea rău.
După ce am spus-o de zece ori, cuprinsă de ritm, am
adăugat:
— Sărutul etern dăruit omului nopţii atotprezent.
Am repetat propoziţia. Apoi am dat drumul butonului. Se
auzea doar zgomotul de fundal.
Te rog, spune ceva, mă gândeam eu, imaginându-mi-l în
acel fotoliu ponosit, și vocea mea umplând camera. Spune
ceva. Însă la urechile mele a ajuns doar zgomotul surd al nimicului. Am așteptat acolo, holbându-mă la transmiţătorul
negru, până când l-am așezat înapoi pe raft . Poate că nu auzise. Poate că încă era supărat. Și totuși, nu eram descurajată.
Aveam să trimit alte mesaje și în ziua următoare și în cealaltă zi, în fi ecare zi, până când plecam. Vocea mea ar fi răsunat în acea cavernă, cuvintele legate împreună în propoziţii
codate, recitate o dată și încă o dată, până când ajungeau la el,
acolo în noapte.

— Vreau să mă mai uit la filme, a spus Lark, punând
în chiuvetă farfuriile cu rămășiţele micului dejun.
Marjorie și Otis stăteau la un capăt al mesei, terminându-și ceaiul, în timp ce Arden și cu mine jucam rummy.
— Gata cu fi lmele, a spus Arden.
Mă privea peste cărţile ei răspândite în evantai în mână.
Părul ei negru scurt, de obicei încâlcit, era pieptănat drept și
așezat după urechi, iar pielea, curată, avea o strălucire sănătoasă.
— Nu avem nevoie de alte fi lme despre povești de dragoste chinuite, adăugă.
Eu mă trăgeam de vârfurile despicate ale părului, cu mintea pe jumătate acolo, pe jumătate la Caleb. După ce am trimis mesajul în seara precedentă, adormisem pe salteaua uzată, lăsându-mi corpul să se afunde adânc în somn. Curând,
gândurile au devenit visuri și l-am văzut în camera lui, cu
mâinile pe radio.
L-am văzut ascultând mesajul.
Lark s-a mutat la masă, arătând cu degetul spre Arden.
Puloverul pe care îl purta era cu trei mărimi mai mare și îi
lăsa umărul gol.
— Nu ești singura care poate decide. Poate că sunt mai
mică decât tine, dar am și eu un cuvânt de spus…
— Gata, gata, a spus Otis, ridicându-și mâinile. A râs, și
ochii lui cenușii s-au întâlnit cu ai lui Marjorie. Parcă ne-am
întors în timp.
Mi-am adus aminte de poza cu plaja și de mesajul mâzgălit de la fata pe nume Libby.
— Aveţi o fi ică? am întrebat eu, așezând cărţile cu faţa în
jos.
— Două, a spus Marjorie. A șters masa și a frecat cu unghia o sămânţă uscată de roșie. Libby și Anne.
Otis s-a ridicat. S-a întors cu spatele când a vărsat o găleată de apă în chiuvetă.
— Erau exact ceea ce îţi dorești când vrei să ai copii, a spus
el. Aveau douăzeci și șapte, respectiv treizeci și trei de ani.
Când s-a întors, avea lacrimi în ochi.
— Însă nu prea mai vorbim despre asta, a spus Marjorie,
și farfuriile au zăngănit în chiuvetă. Oricum, Otis se referea
la faptul că e bine să vă avem pe voi, fetelor, aici.
M-am gândit la mama mea și la scrisoarea pe care mi-o
scrisese. Mi-o îndesase bine în buzunar în ziua în care au venit camioanele, singurul lucru pe care urma să îl am de la ea.
Era pierdută acum, împreună cu restul amintirilor mele în
buncăr, și nu o s-o mai ţin niciodată în mână. M-am gândit la
cum se ghemuia lângă mine în pat, citindu-mi povești despre
un elefant vorbitor pe nume Babar. Îmi lega șireturile, mă 

îmbrăca și îmi pieptăna părul. ”
Te iubesc”, spunea încet, cu
fi ecare nasture pe care îl încheia, cu fi ecare cută pe care o îndrepta. ”
Te iubesc, te iubesc, te iubesc.”
— Și noi ne bucurăm să fi m aici, am spus eu.
Dar Marjorie se uita peste umărul meu la altceva. Ridurile
de pe faţa ei deveneau mai adânci, mai aspre, în timp ce se
îndrepta spre raft urile cu cărţi. Mâna ei a atins prima dată
raft ul de sus, apoi radioul din metal negru de dedesubt.
— Cineva a mutat radioul.
Modul cum spusese asta — încet, cu o tentă de mânie —
m-a speriat. Otis a pus mâinile pe blatul de bucătărie, uitându-se la Lark.
— De ce vă uitaţi la mine? a spus Lark. S-a dat înapoi,
acoperindu-și umerii cu puloverul. N-am făcut nimic.
— Eu am făcut-o, am spus, respirând din ce în ce mai repede.
Marjorie a înclinat capul, inspectându-mă.
— Ce-ai făcut? a întrebat ea, vocea ei răsunând mai tare
decât de-obicei.
Și Arden s-a întors spre mine, cu o expresie confuză pe
chipul ei palid. A pus jos cărţile.
— A trebuit să trimit un mesaj cuiva… dar a fost codifi cat.
— Ce cod ai folosit? s-a repezit Marjorie, venind spre
mine.
A răsucit capătul eșarfei ei violet până când a devenit un
colac dur și strâns.
Arden m-a apucat de mână.
— Lui Caleb? a întrebat ea.
— Cine naiba e Caleb? a întrebat Otis. 

Am tresărit, iar respiraţia mi s-a accentuat.
Marjorie a înconjurat masa să vină lângă mine.
— Nu contează cine era, a spus ea, apăsând cu degetele
pe umărul meu. Contează ce cod a folosit. Acum spune-mi,
care din ele?
Marjorie și Arden se holbau la mine, cu ochii lor stăruitori și insistenţi. M-am ridicat, așezându-mă cu spatele sprijinit de perete.
— Codul… singurul.
Marjorie a lovit cu palma în masă, răsturnându-și paharul, făcând apa să curgă pe podea.
— Nu e doar unul. Au fost treizeci și cinci de coduri diferite de când s-a înfi inţat Cărarea în urmă cu cinci ani.
Aerul din cameră devenea prea fi erbinte. Corpul meu era
acoperit cu un strat subţire de transpiraţie. Abia am putut să
rostesc cuvintele.
— A jurat uciderea tiranului…
— Nu! a ţipat Otis, lovind cu pumnul blatul de bucătărie.
Nu, nu, nu!
Ochii lui Lark lăcrimau.
— Ce? Ce s-a întâmplat?
— Trebuie să fi e o greșeală, a spus Arden în pripă. Poate
că n-a făcut-o cum trebuie, poate că mesajul nici nu a fost
transmis. Și cine ascultă radioul?
— Toată lumea, s-a răstit Otis. Toată lumea ascultă.
Marjorie își freca fruntea. Pielea ei părea roz de la lumina
soarelui ce strălucea prin draperii. Într-un fi nal, s-a întors
spre Otis.
— Ia bagajele! Nu avem mult timp.

— Îmi pare rău, am spus eu, simţind un nod în gât.
În clipa următoare, s-a auzit ceva afară, în depărtare. Toată
lumea a îngheţat. Prin corul de păsări și vânt, am auzit ceva
străin, ceva terifi ant: vuietul constant al unui motor de mașină.
Marjorie a mers la fereastră și a tras draperia cât să încapă
degetul.
— Sunt deja aici.
— Cine? a întrebat Lark, mușcându-și buza agitată.
Otis a deschis un dulap de deasupra blatului, pipăind prin
spatele unor borcane de sticlă. A scos un pistol și l-a băgat la
cureaua pantalonilor.
— Trupele.
Marjorie a alergat la chiuvetă și a scos trei din cele cinci
farfurii puse la înmuiat și le-a aruncat cu zgomot într-un dulap mic. A băgat degetele în apa cu săpun căutând furculiţele
și cuţitele în plus, dar Otis a dat-o la o parte.
— Lasă-le! a ordonat el. Du-te!
Braţele ei erau ude până la coate, clăbuci albi îi atârnau pe
piele.
— Urmaţi-mă, a spus ea într-un fi nal, și a coborât pe scări.
Lark s-a întins după poala cămășii lui Marjorie, cu obrajii
acum umezi de lacrimi.
— Ce ai transmis? a întrebat Arden. M-a apucat de mână
în timp ce alergam pe scări. Ce ai spus în mesaj?
Motorul devenea mai zgomotos pe măsură ce trupele se
apropiau de casă. Cauciucurile scârţâiau pe peluză. Am deschis gura, dar nu i-am putut spune ce am transmis în detaliu,
cine eram și unde eram. Nu i-am putut spune că mă furișasem noaptea în camera de zi și riscasem vieţile tuturor.
 
La subsol, Marjorie a deschis ușile de lemn ale dulapului.
— Ajutaţi-mă, a implorat ea, dând conservele jos de pe
raft cu o singură mișcare. Au căzut pe podeaua de ciment,
știrbindu-și colţurile.
Arden a smuls raft ul afară și Lark și cu mine am intrat în
camera secretă. Arden ne-a urmat rapid.
— Nu scoateţi o vorbă, a șoptit Marjorie în timp ce așeza
conservele pe raft .
La etaj, ușa din faţă s-a deschis cu zgomot și voci de bărbaţi, joase și răgușite, cereau ceva.
— Grăbește-te, a ţipat Lark, bătând cu degetele pe raft ul
de lemn. Te rog, Marjorie, grăbește-te.
Marjorie s-a aplecat și a adunat conservele în braţe, așezându-le înapoi pe raft . Mâinile ei zbârcite se mișcau încet,
trădându-i vârsta.
— O fac cât de repede pot, a spus ea, cu vocea tremurătoare. O fac.
S-a șters pe faţă. Atunci mi-am dat seama că plângea.
Șuvoaie subţiri îi curgeau pe obraji.
Vocile au devenit mai puternice. Sunetul bocancilor bubuia deasupra noastră, iar bucăţi mici de mortar cădeau pe
noi.
— Doar soţia mea, a spus Otis, apoi s-au auzit alte zgomote de pași.
Marjorie așeza ultimele conserve, când soldaţii îmbrăcaţi
în verde și maro au apărut pe scări. Arden m-a strâns de mână
și m-a tras mai adânc în cameră.
Am pus cealaltă mână pe gura tremurândă a lui Lark, încercând să o fac să tacă. Ușile de sticlă ale cămării s-au închis. 

Printre golurile dintre conservele stivuite puteam să vedem
părţi ale camerei. Am stat acolo în întuneric, privind cum
bărbaţii coborau pe scări.
Într-o clipită, Marjorie s-a îndreptat, faţa i-a împietrit, iar
mâinile s-au relaxat pe lângă corp.
— Cu ce vă putem ajuta de data aceasta, domnilor? Domnule locotenent Calverton, a spus ea, recunoscându-l pe soldatul mai bătrân, care avea un nas strâmb și părul cu o meșă
argintie.
Lângă el, un bărbat zvelt cu pielea palidă ţinea mâna pe
armă.
— Domnule sergent Richards. Aţi venit să ne hărţuiţi din
nou?
Amândoi stăteau în capul scărilor, ambii bine bărbieriţi,
cu feţele spilcuite și strălucitoare.
— Gata cu joaca, Marjorie, a spus Calverton. Știm că ascunzi o fată pe nume Eve aici. Ea e proprietatea Regelui.
Arden m-a tras mai aproape. Picioarele mele deveneau
șovăielnice sub greutatea mea, dar Arden m-a înhăţat de
subraţ, ţinându-mă în picioare.
— Nu facem așa ceva, a spus Otis. Când o să ne lăsaţi în
pace? Încercăm să supravieţuim ca și restul lumii.
Richards și-a croit un drum printre cutiile de carton, sfâșiindu-le și uitându-se înăuntru. A cotrobăit prin pivniţă, deschizând o ușă de sub scări, pipăind canapeaua uzată și ciocănind pereţii din spatele unei grămezi de mașinării vechi.
— Trebuie să facem asta de fi ecare dată? a întrebat
Marjorie, încrucișându-și braţele. 

Otis a coborât ultimele trepte cu piciorul lui șubred. S-a
sprijinit de perete, cu braţul aproape de coaste, ascunzând
arma de sub cotul lui.
— Nu veţi găsi nimic, a spus el gâfâind.
— Ceva îmi spune că minţiţi, a spus Calverton.
Apoi a arătat spre ușile dulapului. Inima mea bătea, ritmul ei constant amintindu-mi că, pentru moment, eram în
viaţă. Arden m-a împins în spatele paturilor suprapuse, apoi
a tras-o pe Lark mai aproape. Ne-am adunat grămadă, respirând mai rar în încercarea de a face liniște, în timp ce soldatul
mai tânăr deschidea ușile.
Îi vedeam picioarele din spatele barelor patului. Auzeam
cutiile care zornăiau pe raft ul superior. A coborât pe al doilea
raft , trecându-și mâinile de-a lungul lemnului. Apoi, conservele care acopereau pasajul au căzut. Lark a scâncit în timp ce
lumina pătrundea în camera îngustă. M-am uitat în sus, ochii
mei întâlnindu-i pe cei ai soldatului.
— Domnule, a spus el, dând mai multe conserve la o parte. Domnule, sunt mai multe scroafe…
Otis a scos arma de la curea și a tras în Richards. Soldatul
a căzut, luând după el raft ul. Se ţinea de umăr, unde glonţul
i-a trecut prin cămașă.
În timp ce Otis s-a aruncat pe Calverton, Marjorie a privit spre noi.
— Fugiţi! a ţipat ea, arătând cu degetul în spatele nostru,
spre tunelul care se strecura în întuneric. Acum!
Calverton l-a izbit pe Otis de perete, iar acesta a scăpat
arma din mână. Și-a șters uniforma în locul unde Otis pusese 

mâna, netezind materialul ușor șifonat. Apoi a coborât
arma.
— Nu! Oprește-te! a ţipat Marjorie.
Mâinile ei s-au întins, încordându-se, în încercarea de a
acoperi spaţiul dintre ei. S-a întâmplat prea repede. Un glonţ,
apoi altul, îngropându-se în pieptul lui Otis. Era mort înainte
să lovească pământul.
Lark a fugit în tunel și Arden a urmat-o, târându-mă după
ea. Dar picioarele mele erau grele, tristeţea deja mă copleșea.
Ţineam capul întors, și am văzut-o pe Marjorie cum l-a lovit
cu genunchiul pe soldat, în coaste, puternic. Abia dacă l-a încetinit. A ridicat din nou arma și a lovit-o pe Marjorie peste
obraz. A căzut peste Otis, braţele ei ţinându-l nemișcat, în
timp ce soldatul a coborât arma din nou și a tras un ultim
glonţ.

Arden mă trăgea de braţ, dar eu eram împietrită,
privind scena de parcă era proiectată pe peretele de deasupra
șemineului. Richards strângând din ochi de durere, pata de
sânge de pe obrazul lui palid, Marjorie prăbușită, cosiţa ei
albă devenind încet roșie.
Calverton s-a năpustit spre noi, dar eu nu puteam să mă
mișc. După o clipă, Arden a tras de mine puternic, împingându-mă în faţă.
Am alergat prin tunel, tropăind într-un ritm constant în
timp ce traversam întunericul. Mintea mea părea înceţoșată
de irealitatea evenimentelor. Marjorie și Otis fuseseră împușcaţi. Erau morţi. Era vina mea. Oricât de mult repetam
aceste adevăruri, nu aveau nici un sens.
Când am ajuns într-un fi nal la capătul tunelului, am dat
peste niște trepte. O rază îngustă de lumină se strecura printr-o crăpătură lungă din tavan. Lark s-a izbit în trapă, dar metalul nu a cedat.
— E blocată, a ţipat ea, lovind-o cu pumnii. 

În cele din urmă, ușa s-a ridicat un centimetru, scoţând
la iveală o creangă groasă de copac ce căzuse pe ea și blocase
ieșirea.
În spatele nostru, conservele zornăiau în timp ce soldatul
se strecura prin dulap. Lark s-a dat un pas înapoi, dându-ne
voie să ne strecurăm între trepte și ușă. Soldaţii erau chiar la
colţ când s-a auzit o împușcătură.
— Nu trageţi în ea — avem nevoie de ea vie! a ţipat
Calverton.
— Împinge mai tare! a ţipat Arden, împingând ușa cu palmele.
— Opriţi-vă! Din ordinul Regelui Noii Americi! a strigat
Richard din tunel.
Arden și cu mine ne-am izbit din nou în ușă, împingând
așa de tare încât ne durea. Cu un pocnet minunat, creanga
s-a rupt, scoarţa făcându-se bucăţi deasupra noastră în timp
ce ușile s-au deschis, dezvăluind lumina albă a dimineţii.
Arden a sărit afară. Eu am zăbovit pe trepte, întorcându-mă să o ajut pe Lark. Dar ea era prăbușită la baza scării.
Avea părul îmbibat de sânge, care băltea în jurul capului ei,
de un roșu purpuriu.
— Lark!
M-am întins după ea și am apucat-o, simţind căldura bălţii prin papuci. Glonţul o nimerise în ceafă.
— Lark!
— Trebuie să mergem! a spus Arden de deasupra. A arătat spre pădure. Nu vreau, dar noi…
Înainte ca ea să termine, soldaţii au trecut de colţ, cu armele aţintite asupra noastră. Braţul lui Richards fusese bandajat rapid cu eșarfa violetă a lui Marjorie. 

Am alergat furioasă lângă Arden, am închis ușa de metal
cu piciorul, corpul lui Lark rămânând încuiat sub ea. Soarele
era neiertător, arzând peluza pârlită și iluminând umbrele
copacilor carbonizaţi. Pietre roșii, uriașe, se întindeau în depărtare, formând un zid impenetrabil. Tufi șu rile erau mai
joase, nisipul fi erbinte, iar următoarea casă era un pătrăţel în
zare. Chiar și afară, nu aveam unde ne ascunde.
Ușa s-a deschis, zdrăngănind în spatele nostru. Calver ton
mergea fără ezitare prin iarbă în timp ce își reîncărca arma.
— Haide, am spus eu, alergând spre dreapta, departe de
pădurea carbonizată prin care trecuserăm în acea noapte cu
Fletcher.
Ne-am croit drum printre copaci, tufi șurile dese zgâriindu-mi picioarele. Departe de casa lui Marjorie, peste dune și
lizieră, un drum desfundat ducea spre un cartier.
Un glonţ a lovit un copac în faţa lui Arden, înfi gându-se în
lemn.
— Încearcă să mă omoare, a ţipat ea, în timp ce sărea peste un buștean putrezit.
Am continuat să alergăm și, pentru o clipă, soldaţii au dispărut în spatele unei porţiuni cu iarbă înaltă.
— Acolo, am spus eu, arătând spre o casă cu iarbă înaltă.
Am alergat în spatele ei, trecând de poarta dărăpănată.
În mijlocul curţii era o piscină goală, cu scheletul unui
câine pe fundul ei. De-a lungul casei era o platformă prăbușită, cu scaune răsturnate. O baracă din lemn se vedea într-un
colţ, cu vopseaua albă decojindu-se în fâșii. Un gard galben,
de aproape doi metri și jumătate, înconjura casa. 
Arden a alergat spre el și l-a lovit cu călcâiul. Nu a cedat.
Dincolo de poartă, se auzeau pașii soldaţilor. Arden a lovit
gardul din nou, întorcând piciorul pe orizontală, lăsându-și
toată greutatea pe el. Îi lăcrimau ochii din cauza efortului.
— Nu, asta nu se poate întâmpla. Nu!
Nu era nici o intrare sau ieșire pe cealaltă parte a casei. Nu
erau găuri în zid, nimic ce ne-ar fi putut folosi pentru a-l escalada. O singură intrare și o singură ieșire.
— Suntem prinse în capcană, am spus, și mâinile îmi tremurau odată cu constatarea.
Arden m-a tras în spatele barăcii. Ne-am ghemuit cât mai
mult, cu mâna ei alunecoasă într-a mea, în timp ce priveam
prin geamul spart. Soldaţii au intrat, cu armele scoase, înconjurând piscina. Calverton a dus degetul la gură de parcă voia
să spună ”
Șșș”.
— Îmi pare rău, am șoptit eu în urechea lui Arden, cuvintele mele abia fi ind perceptibile.
Eu trimisesem mesajul, aducând trupele la casa lui
Marjorie. Din cauza mea urma să fi m capturate. Eu alesesem
calea greșită.
Richards a scos o lanternă de la curea și căuta sub platforma prăbușită. Ochii lui Arden erau fi xaţi pe scaunele răsturnate, așezate unele peste altele lângă ușa din dos a casei. A
arătat cu degetul spre ele.
— Poţi folosi unul dintre alea să sari. O să ieși prin spate.
Eu îl urmăream pe Calverton prin geamul spart. S-a dus
pe cealaltă parte a barăcii, spre o cușcă veche de câine.
— Și tu? am întrebat, știind deja răspunsul.
Arden a încercat să zâmbească, dar faţa îi era încordată. 

— Eu o să le distrag atenţia. Nu-ţi face griji — ne vedem
în Califi a, a spus ea. Voi găsi drumul din nou.
— Nu, am spus eu, ștergându-mă la ochi. Voiam să o cred,
dar știam cât de imposibil ar fi pentru oricare din noi două să
reușească pe cont propriu. Nu poţi. Mai degrabă aș fi dusă în
Oraș, nu îmi pasă, doar să nu…
— Tu ai face la fel pentru mine, m-a întrerupt ea. Deja ai
făcut-o.
Nu a așteptat să răspund. Și-a eliberat mâna din prinsoarea mea și a alergat în curte. Richards a sărit din poziţia lui de
pe platformă și a urmărit-o, urmat îndeaproape de Calverton.
Au continuat să alerge, spinările lor dispărând dincolo de
poartă.
Focurile de armă au perturbat liniștea. Am așteptat, speriată că voi auzi ţipătul lui Arden. Dar tot ce am auzit a fost
vocea soldatului îndepărtându-se și zgomotele de pași greoi
pe pământul uscat.
M-am îndreptat spre gard, trăgând scaunul lângă acesta
exact cum spusese Arden. Mi-o imaginam acolo, cu mâna ei
pe braţul meu, ghidându-mă peste gard. Am alergat în direcţia opusă, imaginându-mi că văd albastrul puloverului ei șerpuind printre copaci. Uneori o vedeam cum se întoarce spre
mine, cu obrajii ei roșii sau făcând semn cu capul spre o potecă, dând semn că schimbă direcţia. Am continuat să alerg,
lăsând în urma mea rocile masive, care despicau cerul. M-am
oprit când aerul s-a răcit și pădurea s-a întunecat, și atunci
mi-am dat seama că eram complet singură. 
240 A n na Ca re y
2 9
Timpul trecea. Două zile, poate trei. Nu aveam motiv
să număr.
Stăteam în cada murdară a unei case abandonate, cu un
cuţit bont în mână. Picioarele îmi erau însângerate și desculţe. Fugisem atât de departe încât șireturile se rupseseră și îmi
pierdusem pantofi i pe drum.
Pe jumătate trează, pe jumătate adormită, revedeam pivniţa: Otis și Marjorie, cu trupurile într-o grămadă amestecată și contorsionată. Faţa lui Lark pe podeaua rece de beton.
Mirosul de praf de pușcă și sânge. Calverton oprindu-se să-și
șteargă o pată de pe bocanc. Degetele lui Arden apăsând insistent pe braţul meu. Ochii lui Richards, cenușii și nepăsători, privindu-i pe ai mei.
Ar fi trebuit să fi e primul lucru pe care să-l fi făcut când
m-am trezit. Ar fi trebuit să fi e o prioritate să vorbesc despre
mesaj, de modul cum folosisem radioul. În schimb, mă îmbătasem cu emoţia visului, cu acea fantezie prostească despre
Caleb în camera lui. 

Mă întrebam dacă era ceva în neregulă cu mine. O părăsisem pe Pip. Le părăsisem pe Pip și pe Ruby, îi părăsisem pe
Marjorie și Otis și pe Lark, înaintând, lăsând vieţile lor în
urma mea. Nu mai voiam să fi u martoră la nimic, la casele
acoperite cu scânduri și steaguri roșii uzate agăţate la geamuri sparte, pe ele fi ind scris cu negru cuvântul molimă.
Copiii erau prea mici să rămână fără mame. Voiam să nu mai
aud oasele albite trosnind sub tufi șuri sau să simt ca acum
inexorabila frică ce își croia drumul în pieptul meu, zguduindu-mă până în adâncul sufl etului.
Nu voiam să mănânc, nu voiam să mă mișc. Nu băusem
nimic de zile bune. Picioarele mele erau slăbite și spatele mă
ustura. În timp ce soarele cobora sub marginea geamului, am
aruncat cuţitul, știind că dacă mai stăteam acolo, în acea cadă,
sfârșitul urma să vină mai repede decât trupele.
Căldura zilei dispăruse. Orele veneau și treceau. În momentele de inconștienţă, eram cu Arden în spatele barăcii.
I-am văzut dintr-odată faţa în lumină, spunând: tu ai face la
fel pentru mine. Acea amintire a făcut loc uneia cu mama mea
privind cum eram urcată în camion. Am văzut farfuria cu
omletă pe care Marjorie a pus-o în faţa mea, am simţit cum
Arden îmi învelise degetele de la picioare cu pătura și mâna
ridată a lui Otis acoperind-o pe a mea.
Corpul meu s-a ghemuit și a îngheţat de rușine. La Școală
și în afara Școlii am crezut că dragostea era o povară — ceva
ce putea fi folosit împotriva ta. Am început să plâng, știind
într-un fi nal adevărul: dragostea era singurul adversar al
morţii, singurul lucru îndeajuns de puternic să se lupte cu
prinsoarea disperată a acesteia.

Nu aveam să rămân acolo. Nu aveam să cedez. Doar de
dragul lui Arden, al lui Marjorie și al lui Otis și de dragul mamei mele. Te iubesc, te iubesc, te iubesc.
M-am ridicat din cadă. Eram slăbită. Casa era acum întunecată. Plăcile de gresie sparte îmi tăiau picioarele. Podeaua
putrezită ameninţa cu așchii. Partea din faţă a puloverului gri
uzat era acoperită de fi ere. Nu-mi păsa. Am căutat în fi ecare
cameră, mișcându-mă cu o hotărâre înceată. Am găsit o conservă boţită sub frigider și am continuat să caut prin dulăpioare și sertare. Am trecut cu mâna peste raft urile cu cărţi
până când am găsit ce căutam.
Atlasul era exact ca acela pe care Profesoara Florence ni-l
arătase în al unsprezecelea an la Școală, cu marginile încastrate în piele. Am studiat paginile, privind întinderile albastre de pământ ce nu aveau sens. Am frunzărit printre hărţi ale
unor locuri stranii cu nume ca Tonga, Afghanistan, El
Salvador. Erau multe lucruri în legătură cu lumea pe care nu
le știam. Mă întrebam cum arătau acele locuri, dacă erau întinderi vaste de pământ sau munţi semeţi sau poate paradisuri tropicale luxuriante. Oare fuseseră toate devastate de
molimă ca la noi?
Răsfoind pagină după pagină, nimic nu semăna cu ce știam. Pe raft , lângă atlas, mai era încă unul, mai subţire. Liniile
se intersectau pe hărţi, fi ecare fi ind marcată cu un număr. În
sfârșit, o găsisem: șoseaua 80. Degetul meu a trasat-o de-a
lungul paginii până când s-a întâlnit cu o suprafaţă albastră.
Oceanul.
Pentru prima dată de zile bune, teroarea a făcut loc speranţei. Am studiat hărţile, sfâșiind paginile pe care scria 

Sedona, Arizona, porţiunea verde sub șoseaua 80 și locurile
numite Los Angeles și San Francisco. Le-am pus pe toate la
un loc pe podea, identifi când lacul uriaș unde trăia Caleb —
Tahoe.
A doua zi dimineaţă aveam să strâng provizii și să mă duc
spre nord, spre Califi a. Nu mai puteam sta în casă încă o zi,
așteptând pur și simplu să mor. Chiar dacă eram găsită de
trupe, chiar dacă mă prăbușeam în deșert, în umbra acelor
stânci uriașe, trebuia să mă mișc. Trebuia cel puţin să încerc.

Am plecat devreme, înainte ca păsările să se trezească. Am găsit o conservă ruginită de mazăre și am mâncat jumătate la cină și jumătate la micul dejun, bând ce a mai
rămas din lichidul vâscos din interior. Mergând din casă în
casă, cercetând cartierul, am mai găsit două conserve fără
etichetă și un borcan de gem. Nu era mult, dar îmi ajungea
pentru câteva zile, până când găseam un alt loc îndeajuns de
sigur să mă odihnesc.
Dimineaţa era răcoroasă în timp ce mă îndreptam spre
nord, prin tufi șurile joase de lângă drumuri. Mi-am strâns
puloverul mai bine pe trup, recunoscătoare persoanei care
trăise în acea casă. Lăsase câteva schimburi de haine și o pereche de bascheţi de mărimea treizeci și opt, cu nike scris pe
laterale. Harta mă direcţiona spre și mai mult deșert, unde
pământul avea o culoare maro-gălbuie. Mergeam cât de repede puteam, cu picioarele încă slăbite, oprindu-mă din oră 

în oră să mai iau câte un deget de gem, aportul de dulce oferindu-mi energie.
Exact înainte de prânz am ajuns la o intersecţie. O parcare
mare era plină de mașini ruginite, iar peste stradă, o clădire
din cărămizi cu geamurile sparte avea scris la intrare, cu roșu,
bank of america.
Mă îndreptam spre un magazin jefuit când am auzit un
zgomot straniu. Corpul l-a recunoscut mai repede decât memoria: un motor de mașină. Am alergat prin ușa din faţă a
băncii, care era stricată, și m-am îndreptat spre birourile paralele cu geamurile. M-am băgat sub unul și am așteptat.
Mașina mergea încet pe stradă. Din ascunzătoarea mea
auzeam vuietul familiar, zgomotul gunoaielor strivite sub
greutatea acesteia. Mi-au tremurat mâinile când mașina s-a
oprit, scoţând un zgomot de parcă respira îndelung și înfi orător. Apoi s-a pus din nou în mișcare. Când într-un fi nal
zgomotul a dispărut, m-am rezemat de birou, corpul meu
având din nou un scop. Trupele mă căutau în continuare.
Trebuia să-mi continui drumul.
Îndreptându-mă spre ușă, am călcat peste o grămadă de
hârtii verzi împrăștiate pe podeaua cu plăci de gresie, pline
de nisip și praf. Am luat una pe care scria 100 și înfăţișa chipul unui bărbat bătrân neînduplecat, și deodată mi-am dat
seama că era o bancnotă veche. Am mototolit banii și i-am
aruncat, lăsându-i încă o dată în praf.
M-am mișcat repede, dincolo de magazinele și pieţele
și tomberoanele pline cu oase din spatele acestora. Am
continuat să alerg, să alerg, până când am ajuns departe de 

semafoarele stricate și caroseriile de mașini răsturnate pe
marginea drumului. Orașul înghesuit făcea loc deșertului.
Terenul drept se întindea în faţa mea, doar cu câteva tufi -
șuri pe marginea drumului, unde nu prea găseai adăpost.
M-am dezbrăcat până la tricoul îngălbenit, să mă camufl ez
pe pământul uscat și crăpat. Aruncând o ultimă privire pe
hartă, am luat-o pe șes, spre o aglomerare de case din zare.
Rocile roșiatice urcau către ceruri, din când în când norii treceau pe lângă ele. Nu era nici un semn că Jeepul ar fi prin
preajmă. Casele nu pot fi prea departe, mă îmbărbătam eu.
Mergi. Nu privi înapoi.
Soarele se uita peste linia orizontului, încălzindu-mi pielea. Am încercat să mi-o imaginez pe Arden acolo, sau pe Pip
dând cu piciorul în praf în timp ce fredona un cântec, dar
fantomele lor n-au apărut deloc.
Am mai luat puţin gem, crănţănind în dinţi seminţele
amare de zmeură. Mi-a dat un impuls, rucsacul părând mai
ușor în spate, pașii mei mai rapizi în timp ce mergeam spre
case și spre un adăpost cert. Puteam să disting încet-încet
geamurile, ușile și locul de joacă de pe peluză.
Apoi am auzit din nou motorul. Probabil se oprise pe
drumul din spatele meu, așteptând. Am alergat, dând din
braţe cât de tare puteam. Am luat-o de-a dreptul peste pavajul deteriorat, spre tufi șurile mai dese.
Dar mașina a accelerat. O auzeam în spatele meu, apropiindu-se. Am dat și mai tare din braţe, tălpile mele de cauciuc
lovindu-se de pavaj, dar degeaba. Am auzit mașina încetinind, oprind, apoi portiera deschizându-se și pași pe drum.
Picioarele mă ardeau de la efort. Corpul îmi încetinea, dar 

am continuat să alerg. Nu voiam să fi u prinsă așa, în deșert.
Nu acum, nu după ce ajunsesem atât de departe.
— Oprește-te! Oprește-te!
Lacrimile îmi curgeau de pe faţă, înlăturând stratul subţire de praf ce îmi acoperea pielea.
— Eve!
Vocea bărbatului s-a auzit din nou, dar nu m-am întors.
Apoi, mâna lui m-a prins de braţ și m-a tras în tufi șurile dese.
Nu m-am zbătut. Membrele mi-au paralizat în timp ce bestia
mă întorcea pe spate. Mi-am acoperit faţa.
— Eve! a spus bărbatul din nou, cu o voce mai blândă. Eu
sunt.
Am deschis ochii să văd faţa pe care mi-o imaginasem de
atâtea ori. Caleb a zâmbit, iar părul lui îmi gâdila fruntea.
Mi-am pus palmele pe obrajii lui, întrebându-mă dacă visam
cu ochii deschiși. Pielea lui era fermă. Nu știam dacă să râd
sau să plâng.
În schimb, l-am îmbrăţișat. Trupurile noastre s-au făcut
unul, braţele noastre trăgându-l pe celălalt mai aproape și
mai aproape, până când nu mai era nimic între noi, nici măcar aer.
— Ai auzit mesajul meu? am întrebat într-un fi nal.
Caleb și-a ridicat capul.
— Am vrut să răspund, dar n-am putut. Știam că trupele
ascultau și erau deja pe drum. Era codul din…
— Știu, am spus eu, ștergându-mi ochii. A fost cel greșit.
— Trebuie să plecăm, a spus Caleb, ajutându-mă să mă
ridic de pe pământ. 

O mașină roșie ruginită stătea pe șosea, huruind pe
pavaj.
— Încă te caută.
Am pornit spre mașină, o chestie pătrăţoasă cu cuvântul
volvo inscripţionat în faţă. O spumă groasă, galbenă, ieșea
printr-o tăietură a scaunului din faţă.
În timp ce Caleb apăsa o pedală de sub volan, corpul meu
s-a relaxat pe scaunul mașinii. Durerea din picioare a dispărut. În urma noastră se ridica praful, iar lumea dispărea în
spatele unei cortine portocalii perfecte. 

Aerul intra pe geam, îl simţeam pe piele și îmi
în câlcea părul. Faţa lui Caleb, dreadurile lui, ba chiar și pie -
lea fi nă din spatele urechilor erau acoperite de un praf auriu.
— Cum m-ai găsit? l-am întrebat.
Am trecut peste o groapă mică, și mașina s-a clătinat în
lateral.
— E doar o singură oprire în Sedona de-a lungul Cărării.
— Deci ai fost la casă. Ai intrat în pivniţă?
Mi-am înfi pt degetele în scaunul sfâșiat. Bancheta din
spate era presărată cu haine, conserve ruginite și fără etichete, și două rucsacuri murdare de noroi.
Caleb a dat din cap, privirea lui întâlnindu-se cu a mea
pentru un moment. Mi s-a pus un nod în gât. Îl văzusem pe
soldat coborând arma, îl văzusem ţintind. Dar trebuia, totuși,
să întreb.
— Și Marjorie… era…
— Erau morţi. Toţi trei. 

Caleb ţinea mâna pe braţul meu. Tricoul lui era desfăcut la
cusături, descoperind o porţiune a umărului arsă de soare.
— Am găsit o dâră de sânge care ieșea din trapă, îndepărtându-se de casă. Am urmat-o în pădure dar am pierdut-o
după un kilometru și eram sigur — s-a oprit, și-a ajustat centura — că te-au prins. Eram pe punctul de a mă întoarce,
când am văzut ceva pe pământ — pantoful unei femei. I-am
găsit perechea la treizeci de metri mai la nord și am continuat
să merg în acea direcţie, uitându-mă pe marginile drumului.
— Ai văzut-o pe Arden? Ţineam mâna pe piept, să-mi domolesc bătăile inimii. M-a salvat. A plecat să distragă atenţia
soldaţilor.
Caleb își freca degetul de volan, apăsând un punct invizibil. A tăcut, apoi a clătinat din cap.
— N-am văzut-o.
Mi-am șters ochii.
— Mi-a spus că o să ne întâlnim în Califi a, dar… e pe
cont propriu acum și eu…
Am tăcut, gândindu-mă la ea, afl ată undeva în sălbăticie,
cu pielea ei palidă plină de bășici din cauza căldurii, la kilometri depărtare de drum. Sau mai rău, pe bancheta din spate
a unui Jeep, proprietatea soldaţilor, dusă înapoi la Școală.
Caleb m-a strâns de braţ.
— E puternică. Atâta timp cât stă ascunsă, va fi bine.
Am intrat într-un oraș distrus, și soarele a dispărut în spatele unor dealuri îndepărtate. Pavajul era plin de crăpături,
iar monedele verzi așezate pe bordul mașinii zornăiau.
Vehiculul ăsta, dărăpănat și vechi, continua să meargă și mă 

simţeam mai în siguranţă cu fi ecare kilometru parcurs spre
Califi a.
— În legătură cu Leif, am început eu.
Caleb ţinea harta pe volan, cu colţurile prinse sub palme.
Goneam pe lângă vitrine goale de magazine și pâlcuri de tufe
maronii și ofi lite.
— Nu am…
— Știu, a spus Caleb rapid. Nu trebuie să-mi explici.
A pus harta deoparte și m-a privit în ochi. Buzele lui erau
roșii de la prea mult soare.
— Nu știam dacă aveam să te mai văd vreodată.
Vocea mea se întrerupea în timp ce vorbeam.
— N-ar fi trebuit să…
— Aș fi vrut să nu fi plecat, a răspuns Caleb, vorbind mai
tare ca de obicei. A încetinit mașina și s-a întors spre mine.
Și-a șters sprânceana cu degetul, curăţând praful. M-am gândit la ziua aia atât de mult, m-am întrebat ce s-ar fi întâmplat
dacă aș fi fost acolo când a apărut animalul ăla, când v-a aruncat în camion.
— Unde te-ai dus? Am tras picioarele în faţa mea și m-am
ghemuit strâns. Ce s-a întâmplat cu tine?
Caleb își freca tâmplele.
— M-am dus în munţi. Am vrut să călăresc până când îmi
limpezeam gândurile. Când m-am întors în tabără, băieţii
erau foarte supăraţi. Benny… Caleb a accelerat din nou, virând să evite gropile acoperite cu grămezi dese de buruieni.
Benny era cel mai supărat.
— Unde sunt acum? 

Vedeam zâmbetul lui Benny când spunea un cuvânt corect. Silas stând în mijlocul camerei lor, purtând tutuul și o
pălărie de cowboy.
— Sunt încă acolo… cu Leif.
Mâna lui Caleb s-a întors pe volan. Sub mașină se auzeau
lovituri de pietre și rămurele. Mi-am dat seama de semnifi caţia cuvintelor sale. El își lăsase în urmă casa, viaţa, prietenii…
pentru mine.
După mult timp, Caleb a continuat.
— Merg cu tine spre Califi a. S-a întors spre mine. O să
ajungem noi acolo.
Era ceva în cuvântul — noi — ceva ce mă calma. Nu mai
era el. Nu mai eram eu. Eram noi.
Acum părea posibilă o viaţă împreună. O viaţă în Califi a,
acel loc peste podul roșu, ascuns printre dealuri, aproape de
ocean. Ei aveau să ne primească, comunitatea aceea de orfani
fugari. Eu puteam să predau acolo, Caleb putea să vâneze și
să trimită mesaje noi băieţilor din lagărele de muncă. Ne-am
fi întors la Școală într-un fi nal, cât de repede am fi putut întreprinde călătoria. M-aș fi întors după Ruby și Pip. Exact
cum promisesem.
M-am uitat la mâna lui Caleb și mi-am trecut degetele
printre ale lui. Au stat acolo, înlănţuite, o priveliște liniștitoare. Lumina soarelui îmi atingea un obraz, umărul și picioarele
goale.
Când m-am întors cu privirea la drum, picioarele mele au
lovit podeaua. M-am prins de marginea geamului.
— Caleb! Oprește! am ţipat eu.
A frânat și m-am lovit de bord. 

Mașina a derapat până s-a oprit.
— Ești bine? a întrebat.
Am dat din cap și m-am așezat la loc în scaun. Am frecat
locul unde braţul mi s-a lovit de bordul dur de plastic.
— Ce facem acum? am întrebat eu, arătând în faţa.
Pe drumul din faţa noastră, vizibilă în ultimele raze de lumină ale zilei, era o camionetă. Cauciucurile erau sfâșiate și
geamurile sparte. Dincolo de ea, încă o mașină, apoi alta, un
șir întreg care se întindea pe kilometri întregi de drum, cu
barele lor de protecţie ruginite de-abia atingându-se. Drumul
era blocat, impenetrabil.
A ridicat harta uitându-se la linia albastră subţire pe care
o urmaserăm prin Arizona.
— Aceasta era cea mai bună rută.
M-am uitat pe geamul murdar de praf, la drumul care șerpuia. În faţa noastră, la vreo sută de metri, era o grămadă de
oase albite de soare.
— Cum te-a adus Fletcher aici? a întrebat Caleb.
— Nu știu, am spus. Era întuneric. A mers și pe drumuri
de pământ, nu numai pe șosea.
Am coborât amândoi din mașină și stăteam pe drum, uitându-ne la șirul de mașini. Încercaseră să fugă. De câte ori
era menţionată molima, exista mereu și acel cuvânt: haos.
Caleb s-a dus în spatele mașinii și a deschis portbagajul. A
scos conservele cu mâncare și un sac prelung, cafeniu, plin
cu ţăruși de metal și o pânză. Apoi a trântit portiera.
— Hai să rămânem aici la noapte, a spus el, desfăcând o
conservă cu cuţitul. Trupele n-or să ne găsească — știu că 

drumul ăsta e blocat. Iar mâine o să ne întoarcem și o s-o
luăm pe unde am venit. Peste munţi.
Soarele aproape că apusese, punctând cerul cu stele albe,
strălucitoare. Pe drum, cu farurile aprinse, am fi fost văzuţi
cu ușurinţă de trupe. Nu aveam altă posibilitate.
Caleb a așezat prelata jos, lângă pavaj, pe un petic de pământ ascuns pe jumătate de tufi șurile maro uscate. Îl priveam
cum bătea ţărușii în pământ, mișcându-și trupul în tăcere, cu
ușurinţă. Până când a ridicat cortul improvizat, cerul era deja
cenușiu, iar luna arunca o lumină rece pe pielea noastră.
— După tine, a spus el, arătând cu mâna sub pânza de culoare verde-închis.
Interiorul cortului era destul de larg pentru ca trupurile
noastre să încapă întinse unul lângă celălalt. Caleb a intrat
după mine, și i-am simţit tricoul moale atunci când s-a atins
de braţul meu gol. După zilele în care fuseserăm despărţiţi,
brusca apropiere mă tulbura.
— Păi, am spus cu voce tare, simţind fi ecare centimetru al
corpului meu trezit deodată la viaţă, cred că ar trebui să ne
culcăm.
Am apucat pătura gri zdrenţuită și m-am acoperit.
— Cred că ar trebui, a râs Caleb, zâmbetul lui încă vizibil
în lumina slabă ce intra prin cortul subţire. Dar mai întâi, am
ceva pentru tine.
A scos un săculeţ de mătase din buzunar, atât de murdar
încât putea fi luat drept gunoi. Dar eu am știut imediat ce era
înăuntru.
— Ai lăsat asta în camera ta, în buncăr, a spus el, dându-mi-l. M-am gândit că poate fi important.

Degetele mele au cotrobăit în săculeţ, recunoscătoare, pipăind mica pasăre din plastic, brăţara de argint înnegrit și, la
sfârșit, marginile uzate ale scrisorii mamei mele.
— Mulţumesc, am spus eu, cu lacrimi în ochi.
El n-avea cum să știe cât de important era.
— Nu știu cum îţi pot…
— Șșș. E un fl eac.
Mi-a luat mâna și s-a așezat, întinzând un braţ sub ceafa
mea. M-a tras mai aproape ca să-i simt căldura corpului, cu
bărbia lui nerasă atingându-mi fruntea.
— Noapte bună, Eve.
— Noapte bună, Caleb, am spus eu.
Cu mâna mea așezată pe inima lui, am ascultat cum respiraţia îi devine regulată, simţind cum sângele îmi pulsa prin
degete, prin picioare, prin inimă. După zile de întrebări, de
iluzii și dorinţe, el era lângă mine. Trei gânduri mi-au trecut
prin minte înainte să adorm.
Sunt în drum spre Califi a.
Sunt cu Caleb.
Sunt fericită. 
 se răcea pe măsură ce mergeam tot mai de -
parte, spre nord. I-am povestit lui Caleb despre camion și
despre Fletcher, despre cum am întâlnit-o pe Lark, și despre fi lmele proiectate de Otis pe perete. I-am povestit despre micul dejun cu omletă și carne de mistreţ al lui Marjorie
și despre cum ne-am ascuns în camera secretă când trupele
căutau prin casă. Apoi i-am spus tot ce văzusem — glonţul
care a intrat în pieptul lui Otis, Marjorie lovită peste obraz,
pata roșie care îmi acoperea picioarele după ce Lark a fost
împușcată.
— Îmi aduc aminte mereu de asta.
Caleb a strâns din buze, gânditor.
— Uneori, noaptea, mă trezesc panicat. Mă gândesc că
sunt înapoi în lagărele de muncă. Cu blocuri de ciment în
spate. Sau un băiat dintr-un pat de lângă mine, scuipând sânge și salivă. Dar atunci îmi dau seama că a fost un vis și mă
consider norocos.

— Norocos?
Caleb s-a întors spre mine.
— Norocos că mă pot trezi. Că, acum, e doar un coșmar.
Așa a fost viaţa mea.
Mașina a început să urce un drum abrupt, cu motorul
scoţând un zgomot puternic, scrâșnit, datorită noii solicitări.
Munţii Sierra Nevada se înălţau în jurul nostru. Mă uitam pe
geam la panta verde și abruptă și mă gândeam din nou la
mama mea și la cântecele pe care obișnuia să mi le cânte când
îmi făcea baie, în cada cu picioare sub formă de gheare, mimând un păianjen cu mâinile sale.
— Îţi aduci aminte de familia ta? l-am întrebat pe neașteptate.
Caleb îmi spusese că intrase în lagărele de muncă la șapte
ani, dar știam prea puţin despre viaţa lui de dinainte. Mersese,
ca mine, pe o bicicletă? Împărţise o cameră cu fraţii lui? Își
cunoștea părinţii?
— În fi ecare zi.
Mașina se zguduia în timp ce urca drumul, încetinită de o
verdeaţă deasă ce acoperea pavajul. Un perete de piatră se
ridica într-o parte.
— Încerc să-mi amintesc vremurile de dinainte de molimă, când jucam Capturează Steagul în curte, cu fratele meu
și prietenii lui. Era mai mare cu cinci ani decât mine, dar mă
lăsa să joc în echipa lui și uneori trebuia să mă care dincolo
de linie ca să nu fi u prins.
Zâmbetul lui Caleb apărea și dispărea.
— Unde ai locuit?
M-am răsucit, așezându-mă pe o parte. 

Caleb a strâns din ochi.
— Într-un loc numit Oregon. Era mai rece, mai ploios
acolo. Aveam mereu jachete pe noi. Totul era așa de verde.
Mașina a intrat într-un șanţ și s-a auzit un zgomot hârâit.
Apoi am ieșit, mișcându-ne din nou, strivind buruienile sub
roţile uzate.
— Tu? Ai avut alţi fraţi sau surori?
— Am fost doar eu și mama. Mă uitam pe geam la prăpastia afl ată la un metru depărtare, ce se adâncea constant în
timp ce mașina urca în munţi. Mi-am adus aminte de senzaţia respiraţiei sale în ureche, cum mă gâdila. Obișnuia să facă
chestia asta de ziua mea, am spus. Mă trezea cu micul dejun
pregătit și cânta: ”
Azi, azi e o zi foarte specială… azi e ziua de
naștere a cuiva…”
Îmi ardeau obrajii în timp ce cântam, cu o voce subţire și
nesigură.
— Când e ziua ta? Caleb bătea cu degetele pe volan, păstrând ritmul. O să-mi aduc aminte să ţi-l cânt.
— Nu știu. N-am avut zile de naștere la Școală.
Toate zilele erau la fel, una după alta și după alta. Mâncam
pâinea cu merișoare dulci pe care o serveau uneori, imaginându-mi în secret că avea o lumânare înfi ptă în vârf, exact ca
la torturile pe care le văzusem în cărţile din bibliotecă.
— Oricum, cine știe data?
Caleb a apăsat pedala de sub volan, accelerând.
— Eu știu.
— Aaa, da? am zâmbit, neîncrezătoare. Îmi pieptănam
părul cu degetele. Ce dată e azi?

— 1 iunie! a spus el. E lună nouă. A lovit volanul cu încheieturile degetelor. Ia să vedem… când ar trebui să fi e ziua
ta? Ești prea arţăgoasă să fi i Săgetător…
— Nu sunt arţăgoasă! am strigat. Și ce înseamnă Săgetător?
Caleb a zâmbit ștrengărește.
— Supărăcioasă, hmm. Poate ești Cancer. Ce zici de ceva
în iulie?
— De ce zici că sunt supărăcioasă? Și despre ce vorbești
acolo, Cancer? Asta nu-i o boală?
În lumina după-amiezii târzii, puteam să văd bășicuţe
mici pe nasul lui, unde pielea se cojea de la soare.
— Astrologia e oricum o prostie, e pentru nebuni, zise,
desenând cu degetul cerculeţe în jurul tâmplei și încrucișându-și ochii.
Nu m-am putut abţine să nu râd.
— Aș vrea să fi e în august ziua mea, am spus. Atunci își
schimbă Școala orarul. Încep cursurile de engleză. Întotdeauna mi-a plăcut luna aia.
— În regulă. Caleb a zâmbit. Douăzeci și opt august?
— Sigur, am spus eu.
Am stat un moment în liniște, și pe faţa mea a apărut un
zâmbet rușinat, secretos. După toţi acei ani în care citisem
despre zile de naștere în cărţi, privisem pagini cu copii care
stingeau lumânările de pe torturi, o tot auzisem pe Directoarea Burns că Școala pur și simplu ţinea evidenţa vârstei —
că ziua în sine nu avea nici o importanţă —, în sfârșit aveam
și eu una. Douăzeci și opt august. 
260 A n na Ca re y
Mașina urca pe drumurile șerpuite, motorul vuind în
timp ce cerul de dincolo de geam devenea de un alb pur. Se
făcea tot mai rece pe măsură ce urcam, și am scos hainele din
portbagaj, punându-ne jachete, pantaloni și bocanci, care
aveau un miros familiar de mucegai. Soarele se ascunsese în
spatele unui strat gros de nori cenușii.
Îl priveam pe Caleb cum ţinea mâinile pe volan sau cum
piciorul lui drept apăsa pe pedala din podea, întrebându-mă
când și cum învăţase să conducă. Huruitul monoton al motorului mă hipnotiza. Gândurile mele s-au întors la Școală, la
Ruby și Pip, la camera cea lungă cu paturi.
— Prietenele mele au rămas acolo, la Școală. Trebuie să
existe o modalitate de a le elibera.
Caleb s-a scărpinat la ceafă, acolo unde dreadurile lui se
întâlneau cu pielea. Era înfofolit într-o jachetă groasă, maro,
ca aceea pe care o purtase în noaptea raidului, cu gulerul căptușit cu lână îngălbenită.
— Vor fi mai multe posibilităţi în Califi a. Poate atunci.
N-a mai spus nimic un timp, uitându-se în schimb prin
geamul din faţă, la drumul care era împânzit cu crengi și
frunze uscate, pământul fi ind înlocuit de roci. Mașina sălta și
se hurduca pe suprafaţa neregulată.
Și-a dres glasul și a întrebat într-un sfârșit:
— Cum sunt prietenele tale?
— Pip e amuzantă, am început eu. În acei primi ani la
Școală, eram așa de speriată că molima și câinii sălbatici or să
treacă de ziduri. Totul era înfricoșător. Ori de câte ori încercam să mă plâng, Pip ţopăia pe iarbă, trăgându-mă după ea. 

”
Oprește-te!” spunea. ”
Îmi strici distracţia!” Apoi făcea mutre, să mă facă să râd. Cam așa ceva…
Am tras în jos pielea obrajilor, exact cum obișnuia Pip să
facă, expunând marginile inferioare roșii ale ochilor.
Caleb a bufnit în râs și a ridicat mâna să nu mă vadă.
— Oprește-te, te rog.
— Iar Ruby e prima care îţi spune că părul tău arată vraiște, dar este și prima care ţipă la cineva dacă încearcă să-ţi
spună. Foarte loială.
Mă uitam pe geam. Drumul șerpuia sus, tot mai sus, îmbrăţișând muntele până când a dispărut din priveliște. Caleb
a răsucit butoanele pentru căldură, a încercat ventilatoarele,
însă ieșea doar aer rece.
— Știu și eu oameni la fel. Câţiva dintre prietenii mei încă
sunt în lagăre.
Eram pe punctul de a-l întreba pe Caleb mai multe, dar
mașina s-a oprit deodată și aerul s-a umplut de miros de fum.
Am tras aer în piept și am tușit. După un moment de confuzie, am coborât din mașină împiedicându-ne, respirând cu
greutate.
Ceva din partea din faţă a mașinii ardea, coloane subţiri
de fum se ridicau de sub capotă. Caleb a dat la o parte fumul
din faţa sa. A ridicat capota, tresărind când degetele lui au
atins metalul fi erbinte, și a verifi cat cutia înnegrită de dinăuntru.
— E terminată, a spus el, tușind.
S-a uitat la drumul care șerpuia kilometri întregi în faţa
noastră peste vârful înalt și pe cealaltă parte a muntelui. 

Simţeam aerul îngheţat pe piele. Am tras gluga jachetei,
încercând să mă feresc de vânt, în timp ce Caleb lua proviziile din portbagaj și le punea într-un rucsac.
— Ar trebui să plecăm. Va fi mai ușor să ne încălzim dacă
mergem.
Am studiat harta, care era încreţită și tocită. Mai erau doar
treizeci de kilometri de traversat peste vârful muntelui și pe
celălalt versant.
— Ar trebui să-l traversăm în două zile, am spus eu, pornind la drum. Poate mai puţin.
Caleb mergea deja, cu ochii aţintiţi pe cer.
— Să sperăm că vremea nu se strică.
Și-a strâns jacheta mai bine în jurul trupului și și-a băgat
mâinile la subsuori în timp ce urcam. Îmi pocneau urechile
din cauza înălţimii. Respiram greu din cauza altitudinii, dar
continuam să merg, ajutându-mă de un băţ vechi.
Am mâncat conservele de ananas și de pere în timp ce
mergeam, sucul rece alunecându-ne pe gât. Caleb mi-a povestit de familia sa: cum tatăl lui lucra la ziarul local și uneori
îi aducea acasă cutii mari din care să construiască case imaginare în curtea interioară. Eu i-am spus de cabana cu ţiglă albastră în care crescusem. Cum numai eu puteam să intru în
spaţiul din subsol cu pereţii acoperiţi de puf gros de culoare
roz. I-am povestit de ziua în care m-am agăţat disperată de
cutia poștală când camionul a venit în cartierul nostru. Tatăl
lui Caleb s-a dus la farmacie și nu s-a mai întors. Pentru că
mama și fratele său erau bolnavi, s-a dus să-l caute pe tatăl
său pe străzi, până când au ieșit vandalii noaptea. Când s-a 

întors în cele din urmă acasă, familia lui se stinsese, trupurile
lor erau deja rigide.
— Am stat acolo trei zile, îmbrăţișând-o pe mama. Soldaţii m-au găsit când cotrobăiau prin case și m-au dus în lagăr.
Picioarele mele continuau să meargă, urcând pe terenul
abrupt de sub mine, dar mintea îmi era în acea casă cu Caleb,
mângâindu-l pe spate în timp ce plângea.
Am urcat în liniște un timp; degetele noastre erau înlănţuite, devenind rozalii de la frig. Mergeam deja de vreo șapte
kilometri, când din cer au început să cadă mici cristale albe,
care se adunau în cutele jachetei mele.
— Asta e… — am întins mâna, încântată de senzaţia de
rece din palme — …zăpadă?
O văzusem doar în zare, acoperind vârfurile munţilor, sau
în paginile cărţilor.
Caleb privea stratul subţire care se așternuse pe drum ca
un cearșaf.
— Da, și ninge zdravăn.
A continuat să meargă, fără să se oprească să privească.
Știam că e grav după sunetul vocii lui, dar pur și simplu
stăteam acolo, holbându-mă la punctele albe din mâna mea.
M-am gândit la oameni de zăpadă și la igluuri, ca acelea din
poveștile copilăriei mele.
În zece minute, vântul se înteţise. Fulgii erau mai mari și
mai grei, și se depusese deja un strat de câţiva centimetri.
Puloverul nu era de-ajuns, jacheta nu era de-ajuns. Adidașii
din picioare nu erau de-ajuns. Simţeam frigul prin haine, corpul meu tremura din cauza vântului. 

— Trebuie să ridicăm cortul.
Caleb și-a dat gluga la o parte, lăsându-și părul afară. Am
scos pânza din husă, chinuindu-ne să fi xăm ţărușii. Doar
unul a intrat în pământ, în timp ce fulgii cădeau și mai repede, încât îmi ardeau obrajii și mi se înceţoșa privirea.
Caleb continua să lovească un ţăruș cu un altul, dar metalul s-a îndoit. După o lungă perioadă de timp, trupul îmi tremura atât de tare de frig încât nu mai puteam suporta.
— Așa! Acum trebuie să ne băgăm dedesubt.
Am tras pânza de la un ţăruș stabil pe pământ, ancorând-o
cu câteva pietre. Spatele cortului stătea lipit de un bolovan,
formând un spaţiu triunghiular mic. M-am băgat repede înăuntru, urmată îndeaproape de Caleb. Nu era mult spaţiu, dar
materialul s-a răsfi rat pe laterale, oferindu-ne puţin refugiu
din calea furtunii.
— Cât o să dureze? am întrebat eu.
Mâinile îmi erau deja amorţite. Frigul pătrundea prin mâneci.
Caleb și-a ridicat din nou gluga. Părul îi era acoperit de
zăpadă.
— Nu știu. Poate toată noaptea.
Apoi m-a tras lângă el, cuprinzându-mi corpul cu braţul
lui. Celălalt braţ și-l petrecuse în jurul meu. Am simţit imediat că mă încălzesc, și m-am întors cu faţa spre a lui.
Ritmul respiraţiilor mele a încetinit; frica s-a domolit;
pieptul nu-mi mai tremura. Caleb și-a pus mâna pe obrazul
meu, ștergând ultimii fulgi de pe gene.

— Benny mi-a spus că a iubi pe cineva înseamnă a ști că
viaţa ta ar fi mai rea fără acea persoană. A zâmbit. Oare de
unde a auzit el asta?
Pielea mea era fi erbinte sub degetele lui. Am zâmbit la
rândul meu, fără să spun nimic.
S-a apropiat mai tare, trasându-mi linii invizibile pe pomeţi.
— De-asta trebuia să te găsesc.
Și-a lipit buzele de ale mele și m-a strâns mai tare în braţe.
Am ridicat bărbia, lăsându-mă în voia sărutului său. Nu mă
puteam opri. M-am gândit fugitiv la anii de lecţii — la nesăbuinţa Julietei și la Anna Karenina și Edna Pontellier1
. Dar,
pentru prima dată, știam:
Totul era pentru un moment. Totul era prea bun ca să fi e
ratat.

Când am deschis ochii, am văzut doar alb. Pentru
o clipă, m-am întrebat dacă murisem și acesta era raiul. Am
ridicat fâșia de material ce îmi acoperea pe jumătate faţa.
Zăpada era încă acolo. Pământul era îngheţat. Dar furtuna
trecuse, lăsând în urma sa un soare strălucitor.
M-am târât afară din cortul dărâmat. Caleb dormea, mișcându-și pleoapele, cu un braţ în lateral. Dincolo de adăpost,
cu mult sub mine, lumea era tăcută și mică, un lucru de admirat, fără arme sau trupe sau Școli. Corpul meu fremăta cu
aceeași energie ca rocile, frunzele și cerul. Eram pur și simplu
necrezut de liberă. Am ridicat mâinile, să simt adierea vântului printre degete. Apoi ceva m-a lovit puternic în spate.
M-am întors. Caleb îngenunchease lângă adăpost, cu un bulgăre de zăpadă apoasă în mână și un rânjet ștrengar pe faţă. A
aruncat bulgărele în mine, nimerindu-mă în gât.
Am scâncit și m-am aplecat, luând grămezi de zăpadă în
palme și presându-le strâns. 

— O să plătești pentru asta!
L-am fugărit printre copacii scunzi, peste pietre, aproape
căzând în timp ce îl nimeream o dată, de două ori și a treia
oară, mișcându-mă tot mai plină de entuziasm.
A aruncat încă un bulgăre, a ratat, dar l-am apucat de braţ
și l-am trântit în zăpadă.
— Unchiule! Unchiule!1
 a ţipat el, râzând.
— Cine e unchiul? am întrebat eu.
Am luat o mână de zăpadă și l-am frecat pe gât. S-a răsucit, zbârlindu-se de frig.
Apoi, cu o singură mișcare iute, s-a trântit pe mine, cu
braţele în jurul meu, faţa lui apăsând pe a mea.
— Înseamnă milă! N-ai milă?
M-a sărutat încă o dată, încet, jucăuș, lăsându-mă să cad
ușor în zăpadă.

Poate că de vină a fost trecerea furtunii, inerţia
coborârii sau valul de fericire, însă am lăsat muntele în urmă
în mai puţin de o zi. Când soarele a coborât de pe cer, am
ajuns la prima întindere de drum drept, pavajul lui, acoperit
cu mușchi, fi ind o ușurare pentru picioarele noastre.
— Ne putem opri aici, a spus Caleb, arătând spre o aglomerare de clădiri la un kilometru depărtare. Să sperăm că o
să găsim acolo ceva ce putem folosi pentru ultima parte a călătoriei — biciclete, o mașină, orice.

— Apropo, cum ai făcut rost de mașină? De acel Volvo?
am întrebat eu.
Fusesem așa de ușurată să-l văd pe drum, să-i simt trupul
lângă al meu, încât nici nu mă întrebasem cum de ajunsese
acolo.
O muscă zbura în spatele capului lui Caleb, și el a lovit-o.
A așteptat o clipă înainte să răspundă.
— Am dat-o la schimb pe Lila uneia din bande. A zâmbit
pe jumătate. Nu sunt oameni răi. Doar egoiști. Lila va fi bine.
Știam cât de mult iubea acel cal — se vedea după cum îi
ţesăla părul sau o calma șoptindu-i la ureche. Se vedea când
privea în zare în acea zi, în care am dat peste trupe, cum se
uita după semnele care să arate că ea fusese acolo. I-am luat
mâna și i-am strâns-o, știind că un simplu mulţumesc nu era
îndeajuns. Nimic din ce puteam spune n-ar fi fost de ajuns.
•
Mergeam în tăcere de câteva minute, când Caleb
s-a oprit pe neașteptate, cu privirea aţintită pe ceva de la marginea drumului.
— Ce e? am întrebat eu în timp ce mă trăgea de mână,
făcând un pas în spate. Ce s-a întâmplat?
— Trebuie să ne ascundem. A arătat spre tufi șurile de pe
marginea drumului, unde boschetele erau aplatizate în două
linii perfecte, de parcă erau strivite de roţi. E o capcană.
M-am întors. Munţii se înălţau în spatele nostru, între noi
și ei nefi ind nimic altceva decât întinderea ierboasă.
— Nu avem unde să ne ascundem.

Ceva s-a mișcat la două sute de metri de noi, aproape de
aglomerarea de clădiri. O siluetă, apoi două, abia vizibile în
amurg.
— Aţi ajuns la un baraj rutier. Sunteţi obligaţi de lege să
treceţi pe aici.
Una din siluete a ridicat mâna, făcându-ne semn să înaintăm.
Caleb mi-a dat drumul la mână. S-a uitat la mine, apoi
spre munte.
— Fă ca mine. Ascunde-ţi faţa cu părul.
În timp ce înaintam, cu rucsacul greu în spate, am tras de
părul încâlcit de sub glugă, acoperindu-mi pomeţii.
Trei gărzi stăteau în faţa unui atelier vechi, cu fi rma atelier auto atârnând strâmb pe faţadă. Un Jeep al guvernului
era parcat înăuntru, iar pe bancurile de lucru erau împrăștiate ţevi ruginite, unelte, și grămezi de cauciucuri scorojite.
— Ne pare rău, a spus Caleb, ferindu-și privirea. Sunt
doar eu cu sora mea. Căutam mâncare.
Un soldat s-a apropiat de noi. Genele și sprâncenele lui
erau așa de deschise la culoare încât îi dădeau aspectul chel al
unei salamandre. Am rămas cu privirea la bocancii lui, care
erau strălucitori și negri. Nu mai văzusem încălţări atât de
curate.
— Aţi mers în munţi să căutaţi mâncare?
Ţinea mâna pe arma de la brâu.
— I-am traversat. Am venit de pe celălalt versant. Casa
noastră a fost incendiată de o bandă rebelă.

Soldaţii ne-au studiat, au privit hainele sfâșiate, pământul
întărit de sub unghiile noastre și stratul subţire de praf care
ne închidea culoarea pielii.
— Și aţi obţinut permisiune să trăiţi în afara Orașului? a
întrebat altul.
Era mai scund, mai gras, cu burta atârnându-i peste cureaua pantalonilor. Stătea cu mâna pe Jeepul verde.
— Da, a dat din cap Caleb. Își dăduse jos jacheta în urmă
cu un kilometru, iar gulerul tricoului său subţire era plin de
transpiraţie. Dar am pierdut totul.
Al treilea soldat ne-a luat bagajele. Stătea pe drum și
cotrobăia prin ele, uitându-se la conservele fără etichetă, la
harta uzată și la cort. Apoi s-a întors către ceilalţi și a dat din
cap. Avea părul tuns foarte scurt.
— Cum vă numiţi? a întrebat cel îndesat.
A vorbit cu Caleb, dar ochii lui îmi inspectau părul, partea
neacoperită a feţei și picioarele subţiri și pline de cicatrice.
Caleb a făcut un pas spre mine.
— Eu sunt Jacob și ea e Leah.
Vocea lui era clară, neșovăielnică, dar soldatul roșcat continua să se uite la mine.
Transpiraţia îmi acoperea pielea. Lăsaţi-ne să trecem, mă
gândeam eu, cu ochii aţintiţi pe bocancii sclipitori ai soldatului. Vă rog, lăsaţi-ne să trecem.
Îl ascultam cum respira. Apoi a pocnit din degete, un sunet asemănător ruperii vergelelor.
— Dă-ţi jos bluza, a spus.
M-am zbârlit, înainte să îmi dau seama că el vorbise cu
Caleb. 

Mâinile lui Caleb atârnau în lateral fără vlagă.
— Domnule, eu nu am… eu nu…. a început el, cu vocea
tensionată.
— Vă rog… lăsaţi-ne în pace, am spus eu, ridicându-mi
capul pentru prima dată. Avem nevoie doar de mâncare și de
odihnă.
Dar cel ras în cap a scos un cuţit, în vreme ce un zâmbet îi
arcuia încet buzele. Cu o singură mișcare rapidă, a sfâșiat mâneca tricoului lui Caleb, descoperindu-i tatuajul.
— Ce avem noi aici? a spus roșcatul, ţinându-și mâna pe
armă. Un evadat? De unde ai luat-o pe fată, târâtură?
Cel cu părul tuns se holba la mine. Era tânăr, cu o mustaţă
subţire abia vizibilă deasupra buzei superioare.
— Ea e, a bolborosit el într-un fi nal. Ea e fata.
Caleb a sărit pe roșcat, dezechilibrându-l. Cel mai tânăr
se uita, întinzându-se indecis spre arma sa. Soldatul îndesat
m-a apucat de gât și ţinea lama cuţitului acolo, metalul rece al
acestuia apăsat pe pielea mea. Soldatul îmi respira în ureche,
emanând o duhoare de alcool.
Roșcatul s-a rostogolit pe spate, trăgându-l pe Caleb după
el în garaj, jos, lângă caroseria Jeepului. A dat cu capul de
bara de protecţie în timp ce Caleb încerca disperat să apuce
arma, dar împiedicat de cotul soldatului.
— Cretinilor… faceţi ceva! a rugat soldatul în timp ce
Caleb s-a așezat deasupra lui. Ajutaţi-mă!
Caleb era mai solid decât soldatul, greutatea lui fi ind sufi -
cientă să îl ţintuiască, pentru moment, la podea.
— Ţine-o, a spus cel îndesat. 

M-a împins spre cel tânăr, care și-a pus braţul subţire în
jurul gâtului meu, ţinându-mă la pieptul său. Inima lui bătea
cu putere în spatele meu în timp ce m-a târât departe de bărbaţii acum adunaţi lângă roata din faţă a Jeepului.
Soldatul îndesat l-a pocnit pe Caleb din spate, lovitura
surdă a pumnului nimerindu-l la baza craniului. Caleb a căzut peste roșcat, năucit.
— Oprește-te! am ţipat în timp ce soldatul a ridicat cuţitul.
Braţul lui s-a mișcat cu o furie imensă când lama s-a înfi pt
în piciorul lui Caleb.
Soldatul a ridicat cuţitul din nou, de data asta oprindu-se
să ţintească mai sus, să ţintească carnea moale de la gâtul lui
Caleb. Urma să-l omoare.
Am întins mâna spre șoldul soldatului tânăr, pipăind mânerul armei. Nu am gândit, doar am smuls-o din toc și am
dus-o în faţa mea, îndreptată spre soldatul al cărui cuţit era la
gâtul lui Caleb.
Am apăsat pe trăgaci și un nor de fum s-a format în faţa
mea. Soldatul a ţipat când glonţul l-a nimerit în coaste. Caleb
s-a rostogolit, expunându-l pe soldatul roșcat, și am tras din
nou, tresărind când un alt glonţ s-a înfi pt în pieptul său.
Caleb a luat pistoalele soldaţilor și le-a aruncat în iarbă.
Roșcatul gemea, sângele îi bolborosea în gât. Apoi a tăcut.
Caleb a încercat să se ridice, dar a ţipat înfi orător, și i-am
văzut coapsa de un roșu aprins.
— Trebuie să plecăm de-aici.
S-a uitat la mine. Apoi s-a poticnit câţiva metri și s-a prăbușit, cu faţa schimonosită de durere.
Lângă mine, soldatul tânăr stătea cu mâinile ridicate, încremenit în loc.
— Tu, m-am auzit vorbind. Tu o să ne conduci!
— Vorbești serios? a întrebat.
Părea mai slab acum, mai mic, gura lui fi ind acum doar o
linie tremurătoare.
— Acum! Am îndreptat arma spre el până când a pornit
spre mașină. Acum! am ţipat, și s-a grăbit să pornească motorul.
Soldatul a scos mașina din garajul strâmt, aproape trecând
peste picioarele roșcatului. L-am ajutat pe Caleb să urce, ţinând arma dreaptă, și am trântit portiera. 

— Mai repede, am spus eu. Trebuie să conduci mai
repede.
Am îndreptat arma spre pieptul soldatului în timp ce făcea stânga pe drumul crăpat marcat cu 80. M-am răsucit, uitându-mă în spate după alte vehicule. Curând, armata alertată a Regelui va fi pe urmele noastre, căutându-i pe cei care
le-au ucis oamenii și le-au furat mașina.
Soldatul a apăsat pedala, cu mâinile încă tremurând. Pe
scaunul din spatele meu, Caleb încerca să-și bandajeze piciorul. Timp de o oră aplicase presiune pe rană. Acum, îndepărta de pe piele jeanșii năclăiţi, eliberând încă un jet înfricoșător de sânge.
— Trebuie să oprim sângerarea, am spus eu în timp ce
Jeepul gonea pe pavajul neregulat.
Faţa lui Caleb devenise palidă, iar acum avea o tentă verzuie.
— Pierzi prea mult sânge, am adăugat.

— Încerc, a spus el, strângând fâșia de material legată în
jurul coapsei. Se mișca mai încet, mâinile i se opriseră la nod,
de parcă avea nevoie de timp să se gândească înainte să lege
strâns. Trebuie doar să…
Vocea i s-a stins treptat.
Îl vedeam cum se pierde, cu fi ecare mișcare mai înceată
decât cea de dinainte. Ţineam degetul pe trăgaci, atenţia mea
revenind din nou asupra soldatului. Pe chipul lui i-am văzut
pe cei doi bărbaţi din pivniţă, vocile lor calme în timp ce se
uitau pe sub mobilă și prin bufet, căutându-ne. I-am văzut
ucigându-i pe Marjorie și Otis. Am auzit împușcătura care a
ucis-o pe Lark și rămurelele rupte violent în timp ce mă urmăreau prin pădure.
— Ţi-am spus să mergi mai repede, am spus eu, cu voce
tare.
— Îmi pare rău, încerc, a spus soldatul.
A apăsat pe pedală din nou, făcându-mă să mă izbesc de
spătarul scaunului.
Caleb a gemut încet. Mâinile îi erau pline de sânge. După
o perioadă lungă de timp, soldatul a oscilat între a privi drumul sau arma.
— Dacă ne oprim, îl pot ajuta.
Ţineam arma îndreptată spre el, înfricoșată de ce ar putea
face dacă o mutam. În spatele meu, Caleb a dat din cap a
”
nu”.
— Minţi, am spus. E o capcană. Condu în continuare!
Nu puteam fi la mai mult de o sută de kilometri depărtare
de Califi a. Aveam să găsim ajutor acolo. Caleb putea să se
odihnească. 

— E o trusă de prim ajutor în compartimentul pentru
mănuși, a spus soldatul. A făcut semn cu capul spre un sertar
de plastic din faţa mea. Pot să-i cos rana.
— N-am încredere în tine, am spus.
Însă în spatele meu, Caleb strângea din pumni, încercând
să se îmbărbăteze împotriva durerii.
— Dacă fac asta, trebuie să-mi dai drumul.
Privirea soldatului s-a întâlnit cu a mea, și ochii lui erau
rugători sub genele negre dese.
M-am uitat în spatele meu, unde Caleb a apucat strâns
scaunul, cu capul dat pe spate. Bandajul său improvizat nu-l
ajuta. Orice putea să se întâmple: cauciucurile vechi puteau
să explodeze sau se termina benzina. Și dacă mai dădeam
peste alte trupe, avea nevoie de forţă. Ochii lui Caleb s-au
închis în timp ce el se cufunda ușor și sigur într-un somn de
nezdruncinat.
— Oprește, am spus într-un fi nal. Fă-o repede!
Jeepul a virat pe marginea drumului și a oprit lângă niște
clădiri. Un uriaș M galben, arcuit, se înălţa deasupra noastră.
Am coborât din mașină și am înconjurat-o, ţinând arma spre
soldat în timp ce el cotrobăia prin geanta roșie din bord. A
scos un ac și a pus aţă.
Mișcările sale dovedeau îndemânare în timp ce desfăcea
legătura din jurul piciorului lui Caleb. A băgat un ac în rană,
injectând un lichid incolor. Apoi a scos o bucată de tifon din
geantă. Nu mai văzusem ceva atât de alb de când plecasem
de la Școală. Era chiar mai luminoasă decât cămășile de
noapte atent spălate pe care le purtam la culcare. 
 
A apăsat tifonul pe pielea lui Caleb, acoperind rana, din
care ieșea acum un lichid roșu-închis. Apoi a curăţat tăietura
și a cusut-o cu aţă neagră, indiferent la vederea sângelui.
Când a terminat, ochii lui Caleb erau pe jumătate deschiși.
— Mulţumesc, a spus el.
Bărbatul tânăr s-a întors spre mine, ochii lui căutându-i
pe ai mei.
— Pot pleca acum?
Lacrimi ameninţau să-i năvălească pe obraji. Caleb a scuturat iarăși din cap.
— Avem nevoie de el să conducă.
— Am promis, am spus eu încet.
Am coborât arma. Dealuri aurii se întindeau pe kilometri
întregi dincolo de noi.
— Nu putem, a spus Caleb din nou.
Soldatul și-a împreunat mâinile, stăruitor.
— Oricum o să mor aici, a spus el. Ce vrei de la mine? Am
făcut ce-am zis c-o să fac.
Părea atât de vulnerabil, cu pieptul său subţire și picioarele numai piele și os. Nu putea să aibă mai mult de cincisprezece ani.
Am făcut semn spre laterala Jeepului, unde drumul făcea
loc nisipului și tufelor.
— Pleacă, am spus eu. Acum!
A luat-o la fugă, fără să se uite în urma lui.
— N-ar fi trebuit să faci asta, a spus Caleb.
A examinat cusăturile de pe picior. Apoi s-a așezat mai
bine, prăbușindu-se în scaunul confortabil. 

— Era doar un băiat, am spus eu.
— Nu există băieţi în armata Regelui.
Pielea lui Caleb era roșie de la soarele de peste zi.
— Cine-o să conducă acum? m-a întrebat.
— I-am promis, am spus eu din nou, atât de încet încât
mă îndoiesc că a auzit.
M-am urcat în scaunul din faţă, încercând să-mi aduc
aminte cel puţin cum ajunsesem în acel loc. Am răsucit cheia
exact cum îl văzusem pe soldat. Am ţinut volanul exact cum
Caleb îl ţinuse tot timpul cât am parcurs kilometri întregi
prin deșert. Apoi am mutat schimbătorul spre mijloc, lăsându-l să se cupleze la D1

 
După câteva ore, am traversat un pod gri enorm
și am intrat în ruinele orașului San Francisco. Case vechi,
cu ornamente se înălţau în jurul nostru, faţadele lor colorate fi ind acoperite de iederă și mușchi. În mijlocul drumului
zăceau mașini abandonate, forţându-ne să mergem pe trotuarele largi, oasele răspândite trosnind sub roţile Jeepului.
Caleb a luat harta și mă direcţiona peste dealurile abrupte.
M-a călăuzit la fi ecare viraj, la fi ecare accelerare, până când
drumul a urcat și lângă noi a apărut o întindere albastră.
— Oceanul, am spus eu.
Am oprit doar să mă uit.
Sub noi, valurile se izbeau unele de altele, împroșcând
spumă albă. Oceanul era un lucru vast, o refl exie uriașă a cerului. Niște foci dormeau pe un doc, cu trupurile ude. Un
stol de păsări se învârtea deasupra, întâmpinându-ne cu ţipete stridente. Aţi ajuns, strigau către noi. Aţi reușit.
Caleb și-a pus mâna peste a mea. Palma lui era încă murdară de sânge uscat. 
280 A n na Ca re y
— Nu l-am mai văzut de când eram copil. Părinţii mei
ne-au adus aici odată și am mers cu o telecabină. Era o chestie uriașă de lemn și mă ţineam de laterala ei…
A tăcut.
Am stat acolo, mână în mână, privind orizontul.
— Ăla e, am spus eu, arătând podul roșu, ce se lungea peste întinderea albastră, la mai puţin de un kilometru în faţa
noastră. Podul spre Califi a.
Caleb a verifi cat harta.
— Da, ăla e, a spus el, dar nu a zâmbit.
În schimb, o expresie ciudată i-a apărut pe faţă. Părea trist.
— Orice s-ar întâmpla, Eve, a spus el, strângându-mă de
mână. Vreau doar ca tu să…
— Ce vrei să spui? M-am uitat în jos, la rana lui. Suntem
aici. Va fi bine de acum… noi vom fi bine.
M-am apropiat, încercând să îi văd privirea.
Când Caleb s-a uitat la mine, ochii îi erau umezi.
— Da, știu.
— Vei fi bine, am spus din nou, sărutându-l pe frunte, pe
obraji și pe dosul mâinii. Nu te îngrijora… am ajuns. Te vor
ajuta.
A zâmbit stingher și s-a lăsat să cadă înapoi în scaun.
Am apăsat pedala și nu ne-am oprit până când trotuarul
nu s-a terminat, fi ecare centimetru de pavaj fi ind acoperit cu
mașini. Caleb a coborât din Jeep. Îi revenise culoarea în
obraji, însă mersul său devenise un târâit dureros, piciorul lui
stâng plutind parcă puţin deasupra pământului.
Am început să urcăm dealul, dincolo de casele baricadate
și magazine. Pașii lui Caleb erau șovăielnici. Se lăsa din ce în 

ce mai greu pe umărul meu. M-am cutremurat la gândul negru din mintea mea: dacă nu avea să fi e bine? L-am tras și
mai aproape de mine, de parcă prinsoarea mea putea să îl
ţină pe acest pământ, aproape de mine, pentru totdeauna.
Într-un fi nal, am ajuns într-un loc unde podul se întâlnea
cu marginea stâncii. Un zăvoi mare crescuse peste intrare,
iarbă și tufe și copaci întinși peste breșa roșie de metal. Am
dat la o parte o grămadă de viţe de pe perete, descoperind o
placă, înverzită de ani. podul golden gate, 1937.
Am ajuns pe terasa podului și inima mea bătea mai repede. Balustradele căzuseră pe alocuri, lăsând neprotejată marginea drumului, cu nimic între noi și căderea de la o înălţime
de o sută de metri. Am făcut manevre printre mașini, pășind
cu grijă peste buruienile și mușchiul care acopereau podul.
În vehiculele carbonizate încă se mai vedeau schelete așezate pe scaunele din faţă, cu centura pusă. Un camion stătea
pe laterala sa, cu rămășiţele mucegăite ale lucrurilor din apartamentul cuiva împrăștiate — rame rupte, cărţi răspândite, o
saltea. Am continuat să merg, un picior în faţa celuilalt, ascultând cum Caleb se chinuia să respire.
Exact când extenuarea ameninţa să ne doboare, m-am uitat în sus. Acolo, pe cealaltă parte a podului, sus, deasupra
noastră, pe o margine din munte, era o coloană cu un felinar
în vârf. Același semnal pe care îl văzusem în acea noapte în
pădure, când fugeam de Fletcher. Am auzit vocea lui Marjorie: ”
Dacă lumina este aprinsă, este loc pentru voi.”
Era capătul Cărării.
— Încă puţin, am promis, ajutându-l pe Caleb să ocolească o motocicletă. Nu-ţi face griji. L-am îmbrăţișat într-o 

încercare de a-l înviora. Gândește-te doar că o să ajungem în
curând. O să poţi să te întinzi. O să fi e mâncare. O să mâncăm cartofi dulci și carne de iepure și coacăze și o să te simţi
mai bine după o noapte de odihnă.
Caleb își ţinea tricoul rupt aproape de corp, încercând să
se protejeze de vânt. A dat din cap, dar ochii lui tot păreau
triști. Mă întrebam dacă gândurile lui deveniseră la fel de deprimante ca ale mele.
Podul dădea într-o pădure deasă. Am urcat pe poteca bătătorită, săpată în coasta dealului, spre felinarul care lumina
printre copacii scunzi. În faţa noastră a apărut o poartă înaltă
de lemn. Când ne-am apropiat, am zărit o siluetă, ţintind cu
pușca spre piepturile noastre.
— Cine sunteţi? Ce vreţi? a întrebat o femeie tânără.
Era doar cu câţiva ani mai mare decât mine, cu părul
blond prins la spate. Purta o rochie verde largă, murdară de
noroi uscat, și cizme înalte negre.
— Căutăm Califi a, am spus eu. Am ridicat mâinile în sus
să arăt că nu sunt înarmată. Suntem orfani — evadaţi. Am călătorit de departe să ajungem aici. Avem nevoie de ajutor.
Fata a examinat piciorul lui Caleb, legat cu fâșii de pânză
murdărite de sânge. I-a privit părul șaten, în dreaduri, tricoul
sfâșiat și pantalonii care fuseseră tăiaţi în jurul rănii.
— Sunteţi împreună? a întrebat, uitându-se când la mine,
când la el.
În spatele ei apăruse o femeie mai în vârstă.
— El nu poate intra, a intervenit ea, scuturând din cap. 

Avea pielea închisă la culoare și păr negru des adunat
într-un coc ca un dom, în jurul capului. Ţinea o mână pe
arma de la cureaua ei.
— Ce vrei să spui? am întrebat.
Dar Caleb deja pășea în spate, ridicându-și braţul de pe
umărul meu.
Fata blondă a îndreptat arma spre Caleb.
— Nu le dăm voie celor de soiul lui aici.
— Soiul lui? am întrebat, trăgându-l pe Caleb spre mine.
Dar e rănit. Nu poate să se întoarcă. Te rog!
Faţa fetei era inexpresivă.
— Nu e voie. Îmi pare rău.
Ţinea pușca la umăr, privindu-ne prin cătare.
Îl ţineam de tricou, dar mâna lui a luat-o pe a mea și a
desfăcut degetele până când m-a desprins de el.
— E în regulă, a spus el, dând înapoi. Du-te! Trebuie să te
duci. Voi fi bine.
— N-o să fi i bine! am ţipat, cu lacrimi fi erbinţi umplându-mi ochii. Trebuie să intri. Te rog, am implorat din nou,
privindu-i piciorul însângerat și bandajul acoperit de murdărie.
Fata cu arma scutura din cap.
— Știam că așa avea să fi e, a spus Caleb. Califi a a fost întotdeauna doar pentru femei. Te rog, Eve, du-te înăuntru.
Mi-am dat seama atunci că noi nu discutaserăm niciodată
ce se va întâmpla când vom ajunge la Califi a. De fi ecare dată
când eu vorbeam, el doar dădea din cap, zâmbind pe jumătate, privind în gol. Pentru noi era doar o destinaţie undeva în
depărtări, niciodată o viaţă de trăit. 

— Vei fi în siguranţă acolo.
A pornit înapoi cu forţe proaspete, ţinându-se de crengile
copacilor în timp ce cobora dealul. Spaţiul dintre noi creștea,
și pașii lui erau hotărâţi în timp ce se îndepărta.
Am fugit după el și mi-am pus mâinile în jurul pieptului
său și mi-am înfi pt călcâiele în pământ, trăgându-l înapoi.
— Putem trăi în altă parte. Voi merge cu tine…
Caleb s-a întors.
— Unde? a întrebat, apropiindu-se de mine, cu sprâncenele încruntate. Unde este în altă parte?
Aveam un nod în gât.
— Poate că există un alt loc de-a lungul Cărării. Sau putem trăi în sălbăticie, am încercat eu. Sau la buncăr… ne putem întoarce la buncăr. Voi avea grijă.
Caleb își scutura capul, mângâindu-mi părul încâlcit.
— Nu te poţi întoarce la buncăr. Eve, trupele te caută.
Ne-au găsit la poalele munţilor și ne vor găsi din nou.
M-a privit în ochi până când am dat din cap, o mișcare așa
de timidă, de-abia perceptibilă. Apoi m-a sărutat, atingându-mi cu buzele pomeţii obrajilor, sprâncenele, buzele.
Am sorbit totul: cum lumina slabă juca pe pielea lui, șirul
estompat de pistrui de pe obraji, mirosul de fum și de transpiraţie care era atât de al lui. Nu îi uita faţa, mă gândeam eu.
N-o lăsa să dispară.
— O să te-ntorci? am reușit să rostesc, lacrimile ștergându-mi tot curajul. L-am sărutat pe obraz. Te rog!
— O să încerc, a fost tot ce a spus. O să încerc mereu.
Am deschis gura să spun la revedere, dar cuvintele nu
au ieșit. Caleb mi-a luat mâna și a dus-o la buze. A sărutat 

palma, apoi i-a dat drumul. Am închis ochii strâns, cu lacrimile curgând pe obraji.
Nu puteam să rostesc nimic — nu puteam să-i spun la revedere. Când am deschis ochii, el coborâse panta abruptă.
Trupul lui devenea din ce în ce mai mic în timp ce pășea pe
pod.
Viziunile mele despre viaţa noastră împreună s-au dovedit a fi iluzii, ușor spulberate de forţe pe care nu le puteam
controla. Caleb plecase, iar eu nu știam dacă aveam să-l mai
văd vreodată.
Când aproape că trecuse de pod, s-a întors pentru ultima
oară, și mi-a făcut cu mâna. Te iubesc, părea el să spună, mișcând mâna înainte și înapoi până când l-am văzut. I-am făcut
și eu cu mâna.
Te iubesc, te iubesc, te iubesc. 

În primul rând, un uriaș mulţumesc prietenilor mei de la
Alloy Entertainment, ale căror încredere și sprijin nu au oscilat niciodată: hilarul Josh Bank, pentru un prânz pe care nu
ar fi trebuit să îl aibă. Sara Shandler, o genială tăietoare de
cuvinte, pentru că a iubit această carte de la prima pagină.
Lui Lanie Davis, pentru că m-a condus în direcţia cea bună.
Și editorului meu, Joelle Hobeika, pentru toate notele critice și corecturile ei meticuloase, pentru umor și entuziasm.
M-ai ţinut ancorată în portul sănătăţii mentale în timpul acelor prime luni, când vorbeam mai mult cu oameni imaginari
decât cu unii reali.
Le sunt recunoscătoare lui Farrin Jacobs și Zareen Jaff ery
de la HarperCollins, primii susţinători ai lui Eve, pentru sprijinul lor continuu și pentru sfaturi editoriale. Încă un uriaș
mulţumesc lui Kate Lee, super agent și confi dent, pentru
toată munca sa.
Sunt norocoasă să am atât de mulţi prieteni care mă sprijină și se bucură de fericirea mea de parcă ar fi a lor. Ei me rită 
 EVE 287
mult mai mult decât un simplu mulţumesc pe care îl pot
oferi aici. Mulţumiri speciale pentru cei care au citit acest
manuscris când nu eram pregătită să îl arăt nimănui alt -
cuiva: CJ Hauser, Allison Yarrow și Aaron Kandell. Ca întotdeauna, mulţumiri fratelui meu, Kevin, și părinţilor mei,
Tom și Elaine. Vă iubesc, vă iubesc, vă iubesc. 

