EVENIMENTELE TRADITIONALE referitoare la Nasterea Mantuitorului sunt bine cunoscut de majoritatea crestinilor.
Nasterea lui Isus include cei trei magi care aduc daruri, pastorii din campie in mijlocul iernii si pruncul in staul - pentru ca “in casa de poposire nu era loc pentru ei”.
Aceste aspecte sunt bine fixate in gandirea noastra obisnuita. Intrebarea este: Ramane de facut vreo distinctie majora intre ceea ce este scris si intelegerea traditionala a acestei sarbatori?
Sunt secolele cele care au adaugat alte sensuri intelegerii noastre pe care nu le regasim atunci cand recitim textul biblic?
Diamantul unui inel este admirat si purtat cu mandrie, dar cu trecerea timpului trebuie sa fie dus la un giuvaiergiu pentru a fi curatat pentru a restabili brilianta stralucire originala.
Cu cat inelul este purtat mai mult cu atat nevoia de a fi curatat devine mai mare. Cu cat suntem mai familiari cu o istorioara biblica, cu atat ne este mai greu sa o vedem dintr-o perspectiva diferita de felul in care a fost intotdeauna inteleasa. Si cu cat mai mult inexactitatea interpretarii traditiionale ramane neschimbata, cu atat mai mult se inradacineaza gresit in constiinta crestinilor.
Istoria nasterii lui Isus Hristos este o istorie de genul acesta.
Iosif se intorcea in satul sau natal. In Orientul Mijlociu amintirea unui om de catre familia extinsa si persoanele cunoscute din satul sau natal este ceva de durata ce nu se uita foarte usor. Intr-o asemenea lume, un om ca si Iosif putea aparea oricand in Betleem spunand oamenilor  si multe case din sat ar fi fost deschise pentru el.
 Numele oficial al satului era Betleem. Fiecare stia ca scripturile evreiesti faceau referire la Ierusalim ca “cetatea lui David”. Iosif fiind parte din aceasta faimoasa familie ar fi fost bine primit oricand si oriunde in acest sat.
In orice cultura se da o atentie speciala unei femei care trebuie sa nasca. In comunitatile rurale, simple, indiferent de circumstante, oamenii apropiati intotdeauna asista o femeie de-a lor la nasterea unui copil. De ce ne-am imagina ca Betleemul ar fi fost o exceptie? De ce ar fi lipsit acest onorabil sentiment in Betleem? Cu siguranta comunitatea apropiata lui Iosif a avut acest sens de responsabilitate si l-au ajutat sa gaseasca un adapost adecvat pentru Maria si au oferit ajutorul adecvat care se putea oferi. Ar fi fost o rusine de nedescris pentru tot satul ca un descendent al lui David sa nu gasesca asa ceva in “cetatea lui David”.
Maria avea neamuri intr-un sat din apropiere. Cu cateva luni inainte de nasterea lui Isus, Maria a vizitat-o pe verisoara ei Elisaveta in “munti, intr-o cetate a lui Iuda” si a fost bine primita de catre aceasta. Betleemul era localizat in centrul Iudeii. Prin urmare atunci cand Iosif si Maria au ajuns in Betleem, nu erau la o distanta mare de casa Elisavetei si a lui Zaharia. Daca Iosif nu ar fi reusit sa gaseasca un adapost in Betleem in mod normal s-ar fi indreptat spre Zaharia si Elisaveta. Dar mai avea timp pentru a parcurge aceasta distanta?
Iosif a avut timp sa faca aranjamentele adecvate. Majoritatea crestinilor isi imagineaza ca Isus a fost nascut in aceeasi noapte cand familia sfanta a ajuns acolo - prin urmare Iosif in graba, accepta orice fel de adapost, chiar si un staul. Scenetele traditionale de craciun intaresc aceasta idee an dupa an.
In textul scris nu se specifica durata de timp care a fost petrecuta in Betleem inaintea nasterii. Dar cu siguranta a fost destul timp pentru a gasi un adapost adecvat sau pentru a se indrepta spre rudele din familia Mariei.  
Acest mit al nasterii iminente in noaptea tarzie in care au ajuns la Betleem este atat de adanc inradacinat in mintile credinciosilor incat devine important sa ne intrebam de unde provine? Care este originea acestei idei?
Sursa acestei interpretari gresite dateaza aproximativ 200 ani dupa nasterea lui Isus, cand un crestin anonim scrie o extensie la istoria nasterii lui Isus, extensie care a supravietuit si se numeste “Protoevanghelia lui Iacob” sau “Evanghelia copilariei lui Isus”. Apostolul Iacob nu are nimic de a face cu aceasta evanghelie. Autorul nu a fost evreu si nu a avut cunostinte temeinice nici despre asezarea geografica a Palestinei nici despre traditia iudaica. In perioada aceea foarte multi au scris carti sub semnatura unor oameni faimosi ca autori.
Cercetatorii dateaza aceasta “nuvela” in jurul anului 200 dupa Hristos, si fiind o opera plina de imaginatie. Faimosul cercetator latin Gerome ataca puternic aceasta scriere, precum si multi alti preoti. A fost scrisa in limba greaca si tradusa in limba latina, siriana, armeniana, georgiana, etiopiana, coptica si vechea slavona. Cu siguranta autorul a citit istoria relatata de evanghelii dar nu avea cunostinte temeinice referitoare la asezarea geografica a Tarii Sfinte. De exemplu, in nuvela autorul (autoarea) descrie drumul dintre Ierusalim si Betleem ca fiind o zona arida - desert - ceea ce nu este adevarat, aceast teren fiind unul dintre cele mai bogate terenuri agricole. In nuvela, pe cand ei se apropie de Betleem, Maria se adreseaza lui Iosif: ” Iosif, ajuta-ma sa cobor de pe asin pentru ca povara copilului din pantec ma apasa si vrea sa iasa afara”. Raspunzand la aceasta cerere, Iosif o lasa pe Maria intr-o pestera si se grabeste sa ajunga singur in Betleem sa gaseasca o moasa. Dupa alte descrieri fanteziste ale acestui drum catre Betleem, Iosif se intoarce cu o moasa (dar bebelusul a fost deja nascut) luptandu-se cu un nor intunecos pe drum si apoi gasind pestera invaluita de o lumina stralucitoare. O alta femeie numita Salomea apare de nicaieri si intalneste moasa care i spune ca feciara a nascut un fiu si a ramas inca fecioara. Salomea se indoieste de aceasta minune si mana ei se umple de lepra ca semn de razbunare pentru revendicarea Mariei. Apoi ca din senin un inger apare in fata Salomei si o indeamna sa atinga copilul. Salomea atinge copilul si mana bolnava este vindecata miraculos - si nuvela continua in felul acesta. De obicei autorii acestor nuvele populare au o imaginatie foarte dezvoltata. Un aspect important urmarind firul acestei nuvele este ca Isus s-a nascut inainte ca parintii lui sa ajunga in Betleem. Aceasta nuvela este cea mai veche cunoscuta referitoare la idea ca Isus s-a nascut in noaptea in care Maria si Iosif au ajuns la/foarte aproape de Betleem. Majoritatea crestinilor, care nu au auzit niciodata despre aceasta scriere, sunt cu toate acestea influentati de ea inconstient. Nuvela este o extensie fantezista la relatarea din evanghelie, nu evanghelia insisi.
Ca sa rezumam, problema in interpretarea traditionala a textului: Iosif se intorcea in satul sau natal unde putea usor sa afle un adapost. Fiind un descendent din semintia Regelui David aproape toate usiile din sat ar fi fost deschise pentru el. Maria avea rude in apropiere si s-ar fi putut indrepta spre ele dar nu a facut-o. A fost timp destul pentru a aranja o casa corespunzatoare. Cum ar fi putut un intreg sat iudeu sa esueze in a ajuta o tanara mama iudeica care trebuia sa nasca? In lumina acestor realitati - culturala si istorica - cum ar trebui sa intelegem acest text? Doua intrebari se ridica: UNDE se afla ieslea si CE este “casa de poposire”?
Ca sa raspundem la amandoua intrebari, evidentiem faptul ca relatarea nasterii lui Isus (din evenghelia dup Luca) este autentica si corespunde cu asezarea geografica si istoria Tarii Sfinte. In primul rand Betleemul se afla locaizat pe o coama/creasta considerabil mai la inaltime decat Nazaretul. In al doilea rand, denumirea de “cetatea lui David” era probabil un nume local la care Luca adauga “numita Betleem” pentru ca cei ce nu sunt din acea zona sa inteleaga atunci cand citesc. In al trilea rand textul informeaza cititorul  ca Iosif “era din casa si din semintia lui David”. In Orientul Mijlociu, “casa lui … si a lui…” inseamna “familia lui … si a lui …”. Cititorii scrierii greci ar fi putut intelege gresit - constructia insasi - atunci cand ar fi citit “casa lui David”. Posibil ca Luca a adaugat termenul “semintia” ca sa se asigure ca cititorii il inteleg corect. El nu a schimbat sensul, care aparent era deja fixat in traditie la momentul la care el l-a primit dar a adugat note explicative. In al patrulea rand Luca mentioneaza ca Pruncul era “infasat in scutece”. si inca este practicat de oameni in unele sate din Siria si Palestina. In sfarsit faptul ca Hristos trebuia sa vina din semintia lui David este bine punctat. Aceste cinci puncte subliniaza faptul ca relatarea a fost facuta de un evreu mesianic, foarte devreme chiar la inceputul vietii bisericii.
Pentru mintea occidentala cuvantul IESLE activeaza automat ideea de staul sau grajd dar in satele traditionale din Orientul Mijlociu nu este la fel. In pilda bogatului caruia i-a rodit tarina
e mentionata ideea de hambare (depozite) dar nu de grajduri. Oamenii instariti posibil sa fi avut spatii separate doar pentru animale. Dar o casa simpla, obisnuita, taraneasca in Palestina de cele mai multe ori nu avea mai mult de doua camere. Una dintre ele era in exclusivitate pentru oaspeti. Aceasta camera putea fi atasata in prelungirea casei sau putea fi “camera profetului” pe acoperis  unde se mentioneaza ca Sunamita “era o femeie bogata”). Camera principala era “camera familiei” unde intreaga familie gatea, manca, dormea si traia. Capatul camerei, in partea dinspre usa, era situat la un nivel cu cateva zeci de centimetri mai jos ca inaltime comparativ cu restul camerei, si era despartit de restul camerei de un grilaj facut din barne de lemn. In acest spatiu dinspre usa, in fiecare noapte, vaca, magarul si cele cateva oi ale familiei erau manate si adapostite aici. Iar in fiecare dimineata aceleasi animale erau scoase afara si legate undeva in curtea casei. Astfel locul animalelor era eliberat in timpul zilei. Asemenea case simple pot fi regasite din timpul lui David pana la mijlocul secolului douazeci. Cateva se mai pot vedea si astazi in Nordul Galileii chiar si in Betleem. Acoperisul fiind plat se poate construi o camera de oaspeti acolo, sau aceasta se poate atasa in prelungirea casei. Usa, situata la cel mai de jos nivel, constituie intrarea pentru oameni si animale. Taranul “doreste” ca animalele sale sa fie in fiecare noapte in casa pentru ca ele ofera caldura in timpul iernii si nu vor putea fi furate de aici. Dincolo de grilajul din barne de lemn, pe nivelul situat cu cativa zeci de centimetri mai sus, la capatul inferior al camerei de zi erau facute ieslele. Camera de zi a familiei era putin in panta directionata spre locul animalelor, fapt ce ajuta si la maturarea/spalarea respectiv curatarea camerei. Apa si murdaria in mod natural se duc in jos catre locul unde sunt animalele si pot fi usor maturate/scoase afara pe usa. Daca spre exemplu vaca familiei vrea sa manance in timpul noptii, se poate ridica in picioare si poate manca din ieslea facuta dincolo de grilajul din barne de lemn sau sapata in pamantul dinspre partea inferioara a camerei de zi a familiei. Pentru oi, ieslele pot fi facute din lemn si puse pe pamant spre partea inferioara a camerei de zi a familiei.  
Acest fel de casa traditionala se potriveste bineinteles in relatarea nasterii lui Isus. Implicit acesta este modelul de casa intalnit si in relatarile din Vechiul Testament.
Istorisirea despre Iefta presupune acelasi fel de casa cu o camera. In drumul sau spre razboi, Iefta face o juruinta - daca Dumnezeu il va ajuta sa fie victorios, la intoarcerea lui acasa va jertfi pe cel care va iesi primul pe usa casei lui. Iefta castiga batalia impotriva fiilor lui Amon, dar cand se intoarce acasa, tragic, spre groaza lui, este intampinat de fiica lui care este prima care iese afara din casa. Foarte probabil ca s-a intors de dimineata devreme si se astepta ca unul dintre animale sa dea buzna pe usa afara din camera in care s-au inghesuit impreuna toata noaptea. Istorisirea nu relateaza ca ar fi fost un macelar brutal. Cititorul intelege ca nu s-a gandit niciodaca ca un membru al familiei va fi cel care va iesi primul din casa. Doar cu aceasta ipoteza relatarea face sens. Daca in casa lui ar fi fost doar fiinte umane, nu ar fi facut niciodata o asemenea juruinta. Daca ar fi fost doar oameni in casa - pe cine ar fi planuit sa ucida si de ce? Istorisirea e o tragedie pentru ca Iefta se astepta sa fie intampinat de un animal.
Samariteanul il duce pe omul ranit la un han. Termenul grecesc folosit in acest text este pandocheion, si prima parte a acestui cuvant inseamna ‘toti’, iar a doua parte e verbul ‘a primi’. Asadar pandocheion e locul unde toti sunt primiti asadar o casa de poposire comerciala (un han). Acest termen general grecesc pentru han a fost asa de bine cunoscut in Orientul Mijlociu incat de-a lungul secolelor a fost absorbit de sensul cuvantului grecesc imprumutare (cazare) in limbile armeniana, coptica, araba si turca - dar cu acelasi inteles de casa de poposire comerciala (han).
Daca Luca dorea ca cititorii sa inteleaga ca Iosif nu a fost primit la un han, ar fi folosit termenul pandocheion, care are sensul clar de casa de poposire comerciala, e folosit termenul katalyma cu sensul de aglomeratie/inghesuiala. Ce inseamna atunci acest cuvant? Katalyma se traduce pur si simplu prin ‘un loc unde poti ramane’ si poate referi mai multe tipuri de adapost. Cele trei sensuri care pot fi in aceasta relatare sunt han, casa, si CAMERA OASPETILOR. Pe de alta parte Luca mai foloseste cu alta ocazie acest termen in evanghelia sa, unde acest sens este conturat mai clar. 
Aceasta interpretare a cuvantului katalyma a fost aleasa si de Alfred Plummer in comentariile sale influente publicate la sfarsitul secolului al 19-lea. Plummer scrie, “Este foarte probabil ca traducerea obisnuita pentru ‘casa de poposire’ e destul de incerta. . . Este posibil ca Iosif s-a bazat pe ospitalitatea unui prieten din Betleem, a carui camera de oaspeti, in orice caz, era deja plina atunci cand el impreuna cu Maria au ajuns acolo. ”. Howard Marshall face aceeasi observatie dar nu detaliaza semnificatia ei. Fitzmeyer numeste katalyma ‘o cabana’ care pentru el e un serai. Inclin sa cred ca Plummer a avut dreptate. Daca este asa, atunci de ce nu a adoptat aceeasi intelegere Biserica, nici cea din est (orientala), nici cea din vest (occidentala)?
In occident (vest) BIserica nu a observat problemele descrise pana aici. Daca intelegerea traditionala nu este stricata atunci nimenea nu se gandeste sa o repare. Dar din moment ce problemele cu intelegerea traditionala sunt evidentiate in mod clar, atunci ele necesita explicatii si solutionari. Pe de alta parte in est (orient) au predominat crestinii din venerata Biserica Ortodoxa cu diversele ei ramuri. Care sunt interpretarile traditionale ale aceastei biserici? Crestinii din Orientul Mijlociu s-au concentrat pe traditia ca nasterea lui Isus a avut loc intr-o pestera. Multe din casele simple existente in satele din Tara Sfanta pornesc dintr-o scobitura naturala si apoi sunt extinse. Traditionala interpretare pentru o pestera este intalnita in scrierea lui Justin Martyr, la mijlocul secolului al 2-lea. Ceea ce a fost prezentat pana aici e in armonie cu aceasta interpretare. Traditia din Orient a sustinut intotdeauna ideea ca Maria a fost singura atunci cand copilul s-a nascut. In locul inchinarii chiar si altarul este ascuns de ochii credinciosului si elementele impartasaniei primesc valoarea trupului si sangelui lui Isus (Euharistia) inafara razei vizuale a acestuia. Cum s-a intamplat ca  “Cuvantul s-a facut trup” fara sa existe martori? Parintele Matta al-Miskin, un cercetator si preot ortodox din secolul al 20-lea care a scris comentarii in limba Araba referitoare la cele patru evanghelii si reflecta mirat la soarta Mariei aflata singura in pestera. El scrie urmatoarele:
“Inima si gandul mi se indreapta catre acea mama solitara
Cum a indurat durerile nasterii singura?
Cum a adus copilul in lume folosindu-se de propriile ei maini?
Cum l-a infasat in timp ce era sleita de puteri?
Ce a avut sa manance si sa bea?
O voi mamelor din intreaga lume, priviti la aceasta mama a Salvatorului.
Cat de mult a trebuit sa sufere si ce multa cinste merita ea,
  …impreuna cu aprecierea si dragostea noastra”
Aceasta pietate autentica si emotionanta e cu siguranta neinteresata sa considere faptul ca nasterea a avut loc intr-o casa privata impreuna cu toata grija si suportul pe care celelalte femei prezente acolo le-au putut oferi. Prin urmare atat intre crestinii din est cat si printre cei din vest exista destul de multe motive sa putem sa ne dam seama de ce aceasta relatare a primit o cu totul alta intelegere.
Sa rezumam, Luca ne spune despre nasterea lui Isus, printre altele ca familia sfanta a calatorit spre Betleem, unde au fost primiti intr-o casa privata. Copilul a fost nascut acolo, infasat in scutece si fara exagerare “pus in patut” (anaklino) iintr-o iesle aflata in camera de toate zilele, care fie era facuta(scobita) in pamant fie ca era din lemn si a fost mutata pe podiumul unde traia familia. In mod natural cititorul s-ar putea intreaba - de ce nu au fost invitati in camera de oastpeti? Raspunsul este pentru ca aceasta camera era deja ocupata de alti oaspeti. Asadar familia gazda i-a primit cu bunavointa pe Iosif si pe Maria in camera de zi a casei lor. Bineinteles ca barbatii au fost parasit aceasta camera atunci cand copilul s-a nascut si moasa satului, poate impreuna cu alte femei, au asistat la nastere. Dupa ce a fost nascut si infasat in scutece, Maria a asezat noul nascut intr-un “patutz” care era de fapt o iesle umpluta cu fan proaspat si l-a acoperit cu o patura. Cand Isus, adult fiind, si-a inceput lucrareaAceeasi acceptanta a fost prezenta si la nasterea lui. Ce s-a intamplat atunci cu pastorii?
Relatarea despre pastori intareste imaginea prezentata pana aici. In primul secol pastorii din Palestina erau foarte saraci, si traditia rabinica i-a etichetat ca murdari (mizeri). Aceasta e evident ciudat pentru incepe cu “Domnul este pastorul meu”. (Nu e clar cum o asemenea metafora elevata folosita de fostul pastor David a depreciat in timp considerand aceasta o meserie murdara. ) Ideea este ca oile se aflau pe proprietatea privata a altcuiva si mancau acolo. Literatura rabinica consemneaza o lista de cinci interziceri referitoare la ocupatii/meserii iar trei dintre ele au de a face cu pastorii. Aceste liste dateaza din timpurile care preceda Noul Testament dar ar putea explica si ideea care era existenta in timpul lui Isus. In orice caz pastorii faceau parte din patura de jos a societatii, lipsita de educatie.
Primii oameni care au auzit de vestea nasterii lui Isus au fost un grup de pastori care se aflau pe cea mai de jos treapta in scara societatii lor. Pastorii au auzit si s-au speriat. Initial au fost inspaimantati de vederea ingerului, dar mai apoi li se cere sa viziteze copilul! Din punctul lor de vedere, daca acest copil era cu adevarat Mesia, parintii lui ar fi refuzat vizita pastorilor in cazul in care acestia ar fi incercat aceasta. Cum au fost convinsi pastorii sa se astepte ca vor fi bine primiti?
Ingerul a anticipat aceasta ingrijorare a pastorilor si le-a spus ca o sa gaseasca bebelusul “infasat in scutece” (asa cum un taran obisnuia sa faca cu noul nascut), si mai mult ca este “culcat intr-o iesle” - ceea ce inseamna ca vor gasi pruncul intr-o casa taraneasca obisnuita - exact ca si a lor. Nu se afla in casa guvernatorului, nici in camera de oaspeti a vreunui negustor bogat ci intr-o casa simpla - cu doua camere - ca si a lor. Aceasta era cu adevarat o veste buna pentru ei. Poate ca nu o sa le spuna nimeni “Plecati, pastori murdari! ”. Acesta a fost “semnul” lor, semnul de recunoastere pentru acei pastori umili.
Insufletiti de aceasta incurajare speciala, pastorii pornesc spre Betleem in ciuda “gradului” lor social scazut. “A rasturnat pe cei puternici de pe scaunele lor de domnie, si a inaltat pe cei smeriti”). La sosire, povestesc intamplarile prin care au trecut si “TOTI ceice i-au auzit, s-au mirat de cele ce le spuneau pastorii. ”, apoi pleaca  “slavind si laudand pe Dumnezeu, pentru toate cele ce auzisera si vazusera” Cuvantul “Toti” evident reflecta calitatea ospitalitatii de care au avut parte la sosire. Cu siguranta, au gasit familia sfanta cazata intr-un cadru adecvat si nu intr-un staul mizer. Daca, la sosire, ar fi gasit un staul urat mirositor, o mama tanara inspaimantata si un Iosif disperat, ar fi fost spus: “Asa ceva este rusinos! Vino la noi acasa! Nevestele noastre vor avea grija de voi! ”. In urmatoarele momente pastorii ar fi mutat familia cea mica in propiile lor case. Onoarea intregului sat ar fi fost pe umerii lor si si-ar fi fost luat responsabilitatea in mod serios facandu-si datoria. Faptul ca s-au intors fara sa mute mica familie, inseamna ca pastorii au vazut ca nu pot oferi o conditie mai buna decat ceea care le-a fost deja oferita.  
Oamenii din orient au o capacitate extraordinara de a cinsti oaspetii. Asta exista din cele mai stravechi vremuri (vezi relatarea despre Avraam si oaspetii care l-au vizitat) si pana in prezent. Pastorii se despart de familia sfanta slavind pe Dumnezeu pentru nasterea lui Mesia si pentru calitatea ospitalitatii din casa unde s-a nascut. Aceasta este explicatia referitoare la pastori. Pruncul s-a nascut pentru cei ca pastorii: saraci, umili, respinsi. De asemenea a venit si pentru cei bogati, intelepti - magii ajung mai tarziu aducand aur, tamaie si smirna. Evanghelistul Matei scrie ca magiiconfirmand ceea ce e descris de Evanghelistul Luca si anume ca nasterea a avut loc in casa privata a cuiva.
Avand aceste precizari, problemele culturale ce au fost ridicate sunt solutionate. Iosif nu a fost fortat sa caute adapost la un han. El nu figureaza ca si un sot nepotrivit, insuficient, incapabil sa poarte de grija de nevoile Mariei. De asemenea nu este nevoit sa deranjeze rudele Mariei cerandu-le ajutor in momente de criza. Pruncul s-a nascut intr-o casa normala, taraneasca, dupa sosirea la Betleem, si nu a fost vorba de nici un hangiu fara inima cu care ar fi fost greu sa tratezi. Urmasul din semintia lui David nu a fost umilit de un refuz atunci cand s-a intors in satul sau natal. Oamenii din Betleem i-au oferit ce au avut mai bun si-au pastrat onoarea in comunitatea respectiva. Pastorii nu au fost asa de neintelegatori si fara simtul de a ajuta o familie straina aflata in nevoie.
Tabloul Craciunului ramane gresit zugravit in mintile noastre cu boii si vitele mancand si sufland langa iesle. Dar acea iesle se afla intr-o casa calda si prietenoasa nu intr-un staul rece si parasit. Privind istorisirea din aceasta lumina se inlatura multe mitologii si interpretari construite in jurul acestui eveniment. Isus s-a nascut intr-o casa simpla, taraneasca, cu doua camere, asa cum au existat in Orientul Mijlociu pentru o perioada de mai bine de trei mii de ani. Da, este adevarat ca ar trbui sa rescriem multe dintre colinzi dar rescriindu-le istorisirea ar deveni mai bine documentata si nu depreciata.
Cu siguranță că milioane de oameni sunt în această situație. Băștinașii noștri care nu au auzit niciodată de Betleem sau de Golgota. Fermierul din Epoca de Bronz care l-a precedat pe apostolul Pavel. Adultul cu probleme psihice sau copilul handicapat mintal. Ce se întâmplă cu bebelușii? Îi va pedepsi oare Dumnezeu pe cei ce mor imediat după naștere sau în copilărie și nu trăiesc suficient de mult pentru a înțelege harul lui Dumnezeu? 

Nu. Nu o va face. Populația cerului include mulțimi de oameni care au auzit pentru prima oară numele Mântuitorului în momentul în care au sosit în casa cerească. Cred asta din mai multe motive.
 Îndurarea Lui este la fel de mare ca lumea creată de El. Lista Lui de invitați este la fel de lungă ca și lista creației. Ar predestina Dumnezeu pe cineva pentru pierzare în virtutea zonei geografice în care trăiește sau a genealogiei sale? 

Măsura în care Se descoperă Dumnezeu diferă de la persoană la persoană. El nu le transmite mesajul Evanghelia tuturor oamenilor în același fel, în aceeași măsură sau cu aceeași putere. Dumnezeu le-a dat apostolilor ocazia da a fi martori oculari. Isus l-a lăsat pe Toma să Îi atingă rănile și lui Petru i-a îngăduit să vadă mormântul I-a oferit apostolului Pavel o vedenie dramatică despre cer. Eu nu am primit ce a primit apostolul Pavel, dar am primit ceea ce aveam nevoie pentru a face propria mea alegere. 

Oare ar putea cineva să primească mai puțin? Un cetățean din Mongolia sau un copil autist vor primi oare mai puțin decât au nevoie pentru a-și putea pune credința în Dumnezeu? Ce răspuns am putea da în afară de nu? Dumnezeu, care îi iubește pe toți, le va da tuturor tot ce au nevoie pentru a lua o decizie în favoarea sau împotriva Lui. 

Universul din jur. Convingerea din interiorul nostru. Ceea ce vedem și simțim îi comunică fiecăruia esența caracterului lui Dumnezeu. Dacă cineva are doar atât, înseamnă că doar de atât are nevoie. Este posibil, atunci, ca unii sfinți să afle numele Mântuitorului doar în cer? Cu siguranță. Biblia ne învață că cerul are locuitori „din orice neam, din orice seminție, din orice norod și de orice limbă” Fiecare grup etnic și fiecare limbă sunt reprezentate. Aici sunt cu siguranță incluși și cei care au avut credință într-un Mântuitor pe care încă nu L-au întâlnit.Harul lui Dumnezeu se întinde de la cruce în toate direcțiile. 
Tot ceea ce Dumnezeu te face să crezi, venind din interior ca o revelație personală, este, de asemenea, o promisiune. Aceea de concretizare în viața ta de aici a lucrului revelat.
Este o greșeală, una imensă și descurajantă, să crezi că vei fi răsplătit pentru binele făcut de-abia în eternitate. Acolo sus, în ceruri.
Aici te așteaptă binecuvântări a căror concretizare este determinată și asigurată de persistența în credința faptului că ele sunt reale pentru viața ta. Că sunt, adică, pe zi ce trece, tot mai aproape de concretețe. Undeva și cândva de Dumnezeu știut.
Revelația este putere creatoare
Revelația faptului că ceva are sau va avea loc, a unui adevăr cu privire la un lucru existent sau pe cale de materializare însoțită de credința, convingerea că el așa este nu e doar informație împărtășită de divinitate. Este în același timp putere și lucrare a acelui lucru în tine în ideea de a te pregăti pentru a primi lucrul revelat, promis.
Adică revelația lucrează în tine să fii acel om care să atragă și să poată primi ceea ce i s-a promis. În timp ce pe undeva, cumva Dumnezeu poată că modelează și ridică un alt om care să participe la concretizarea lucrului promis ție.
Credința ta deschide ușa promisiunii
Dacă tu crezi că lucrul revelat există și l-ai primit, că este al tău, ți-a fost dăruit, puterea Lui Dumnezeu te pregătește să întâmpini acel lucru.
Așadar, tu ești manager înainte să ai o afacere, ești tată înainte să ai un copil, ești un soț înainte să ai soție, ești o binecuvântare pentru ceilalți înainte să ai ce să le dai concret.
Cum de este așa? Când tu te simți de fapt nepregătit deseori pentru ceea cea ar putea urma?
Ei bine, pentru că pur și simplu ai fost creat să poți să faci ceea ce urmează să faci. Însă acum, în această clipă, tu nu te trăiești pe tine. Nu, pentru că nu știi și nu crezi că ești ceea ce de fapt ești. În schimb, crezi toate minciunile pe care ți le-au spus alții, mass-media, colegii și, uneori, fără să vrea, familia și prietenii. Apoi ai început să ți le spui singur, crezându-le. Chiar dacă nu-ți recunoști că ți le spui.
Ești ca o sămânță ce așteaptă să producă
Ceea ce ești se află sub forma unei semințe plantate de Dumnezeu în tine. Dar ca orice sămânță să germineze este nevoie de nutrienții pământului în care a fost plantată, de soare, de apă. Apoi de îngrijire, afânare. Nu te poți aștepta ca ele să se petreacă pur și simplu, deși Dumnezeu le intenționează și lucrează în tine. Dar mai este nevoie de aportul tău. Pentru că tu ești împreună-lucrător cu El la zidirea ta. Sunt lucruri pe care El ți le transmite ca să le faci. Prin Cuvânt, vocea duhului tău și a celor din jurul tău. Dar trebuie să ai smerenia necesară să le accepți.
Oricine se va înălța va fi smerit; și oricine se va smeri va fi înălțat.
Însă atunci când participi la creșterea ta, la înfrunzirea, înflorirea și rodirea ta, este doar o chestiune de timp și perseverență până vei manifesta concret esența acelei semințe rezidente în tine acum.
Remediul lui Dumnezeu pentru o viață obișnuită, chiar comodă, presupune o doză mare de slujire. Lumea are nevoie de slujitori, de oameni ca Domnul Hristos, care „n-a venit să I se slujească, ci să slujească. ” El a ales îndepărtatul Nazaret în schimbul importantului Ierusalim, atelierul de tâmplărie al tatălui Său în locul unui palat cu coloane de marmură și 30 de ani de anonimat în locul popularității.
Isus a venit să slujească. El a ales să se roage în loc să doarmă, sălbăticia în locul Iordanului, apostolii irascibili în locul îngerilor ascultători. El a ales oamenii. Petru, Andrei, Ioan și Matei. Când s-au temut de furtună, El a potolit-o. Când nu aveau bani pentru dări, El le suplinea această lipsă. Când nu au mai avut vin la nuntă sau mâncare pentru mulțimi, El li le-a dat pe amândouă. El a venit să slujească.
A permis unei femei samaritence să Îi tulbure odihna, unei femei adultere să-i întrerupă planurile, și unuia cu remușcări să-I întrerupă cina. Deși niciunul dintre apostoli nu I-a spălat picioarele, El le-a spălat pe ale lor. Deși niciunul dintre soldații de la cruce n-au cerut milă, El le-a oferit-o. Împăratul Cel înviat s-a urcat la ceruri numai după ce a mai petrecut 40 de zile cu prietenii Lui, învățându-i, încurajându-i, slujindu-le. De ce? El pentru aceasta a venit. El a venit să slujească.
Trebuie să urmăm exemplul Său! Slujirea nu are nevoie de îndemânare specială sau de pregătire sau de vreo diplomă teologică. Indiferent de abilitățile tale, de pregătire sau de funcția în biserică, tu poți. . .
Să-i iubești pe cei nebăgați în seamă. Isus se află în casa ta, purtând ochelari cu lentile groase, haine demodate și o față tristă. L-ai văzut! El este Isus. 
Când stai de vorbă cu elevul singuratic, când te împrietenești cu mama obosită, Îl iubești pe Isus. El se îmbracă în zdrențele celui nebăgat în seamă și ale celui ignorat de toți. Slujitorii rezistă încăpățânării. Ulrich Zwingli a avut un astfel de spirit. În timpul Reformei din Europa, el a promovat unitatea. Într-un anume punct s-a trezit în dezacord cu Martin Luther. Zwingli nu a știut ce să facă atunci. Însă, într-o dimineață, a aflat răspunsul pe coasta unui munte din Elveția. A privit două capre ce traversau o cărare îngustă, din direcții opuse, una coborând, cealaltă urcând. Într-un anumit punct, cărarea îngustă le-a împiedicat să treacă amândouă în același timp. Când s-au văzut, au dat înapoi, și-au plecat capetele, ca și cum ar fi fost gata să se împungă. Atunci s-a întâmplat un lucru minunat. Capra care urca s-a întins pe cărare, iar cealaltă a călcat pe spatele ei. Primul animal s-a ridicat și și-a continuat urcarea. Zwingli a remarcat că acea capră a reușit să urce tocmai pentru că a fost gata să se aplece. 
Nu s-a întâmplat la fel și cu Domnul Isus?
Să faci în fiecare zi un lucru pe care nu vrei să-l faci. Cedează locul tău de parcare. Sună o rudă îndepărtată. Cară bagajul unui bătrân. Cumpără o pâine pentru un flămând. Nu trebuie să fie un lucru mare. Cineva, pe când era tânăr, dorea să facă lucruri mari și n-a putut, așa că a decis să facă lucruri mici într-o manieră măreață. Nu fi prea mare pentru a face lucruri mici
Zilele vin și pleacă, un carusel de fapte și sentimente care, ne influențează direct sau indirect viața de zi cu zi. Unele întâmplări ni se datorează, altele sunt tangențiale, iar altele intră încălțate cu bocanci în cotidian.
   Stau și mă întreb, cum reacționăm noi în cazul în care, independent de voință, ni se întâmplă anumite lucruri? Mie personal, îmi cade foarte greu (și cred că majorității) când primesc răul, făcând binele!! Mă întristez profund, văzând că intențiile bune nu sunt înțelese pe măsură sau, mai rău, nu sunt observate. Nu știm să privim dincolo de cuvinte, nu știm să zâmbim, să mulțumim divinului pentru binecuvântările zilnice. Deseori trecem pe lângă ele,  crezând că ni se cuvine totul. Dar nu e chiar așa! 
   Nu suntem cu nimic mai merituoși decât alții! Nu e o diferență între mine, tine și subnutritul din Africa, între noi și cei defavorizați, între cei sănătoși și cei bolnavi! Ca ființe umane, toți suntem pervertiți de păcat, toți purtăm povara lui, unicul lucru care ne deosebește ca oameni, nu este îndestularea, (chiar dacă este un factor important în dezvoltarea fizică și psihică) ci tranformarea duhului, a minții, prin pocăință. Doar când conștientizezi că flagelul păcatului te-a înfășurat și pe tine și că e nevoie de curățire, doar atunci poți spune că trăiești cu adevărat! Acest lucru se poate face, acceptând planul desăvârșit al lui Dumnezeu pentru omenire. 
 El a jertfit pe Domnul Isus Cristos pe crucea de la Golgota, ca noi, prin credința în El să fim iertați și prin sângele Lui, curățiți de păcate! 
 În contextul actual, suntem bombardați din toate părțile de informație. Totuși, nu tot ce auzim, vedem, citim, e și corect sau de real folos. Creierul înmagazinează informația urmând apoi să o proceseze. Dar mare atenție la cum folosim aceste informații! Nu vă încărcați memoria cu gunoaie, cu hrană alterată care face rău atât trupului cât și sufletului!  
   Cea mai sănătoasă hrană pentru întreg ansamblul trup-suflet, este Cuvântul lui Dumnezeu! El revigorează,  mângâie, îndrumă, dar și mustră! E de folos să avem un astfel de ghid în viață, pentru a nu ne rătăci pe drum! Cei care nu vor să fie monitorizați de Dumnezeu, urmează glasul firii care, de cele mai multe ori îi duce la pierzare. Și mare le e căderea! 
Privind acum la stările mele, la gândurile și frustrările mele în prisma Cuvântului Sfânt, realizez că nimic nu e întâmplător! Chiar dacă ceea ce fac nu e apreciat de oameni, Domnul spune că El știe și vede totul! Oamenii sunt părtinitori, Dumnezeu nu se uită la fața omului! Oamenii sunt egoiști, Dumnezeu e Dragostea Agape! Când omul acceptă ca Domn și Mântuitor în viața lui pe Isus Cristos, doar atunci atitudinea și sentimentele lui se schimbă!  Nu cereți celor care nu au, mai mult decât pot da! Aici intră înțelepciunea, priceperea, mila, dragostea, facerea de bine, etc! Mulțumiți Domnului pentru toate lucrurile! Chiar și întâlnirile acestea tangențiale și dureroase pot fi o binecuvântare! Suferința de orice fel lucrează în om desăvârșirea. Răbdarea este calea spre reușită! Dacă Dumnezeu îngăduie ca și lui Iov, să trecem prin încercări, de ce să murmurăm? El ne vrea curați și sfinți, demni pentru Împărăția Sa! De aceea, dacă azi ți se pare că ești nedreptățit, defăimat, marginalizat, dă slavă lui Dumnezeu, pentru că El nu te va lepăda niciodată! Condiția ta este să crezi în El! Dar nu doar să crezi și atât! El cere din partea ta POCĂINȚĂ!  Credința duce implicit la acțiune!  Credința vine în urma auzirii Cuvântului, iar auzind Cuvântul, conștientizând starea de păcat în care te afli, te pocăiești, adică îți pare rău de tot răul făcut și nu îl mai faci!
Atunci când ești la locul tău în Hristos, tu ești deja o rugăciune.
Rugăciunea este conexiune și unificare, și atunci când tu ești acolo unde trebuie și te vrea Dumnezeu Tatăl să fii, în Hristos, tu ești conexiune și unificare. Ești din trupul Lui, și oricine se racordează la tine se va racorda la Dumnezeu. Cuvintele tale vor exprima voia Lui Dumnezeu, lumina ta va veni de la El.
Stabilirea conexiunii înseamnă capăt de drum. Nu mai cauți nimic, ci te stabilești în ce este, în ce ai găsit. Este inutil, dacă ai stabilit o conexiune, să cauți în continuare să o stabilești. Tu ești deja acolo unde trebuie să fii. De ce ai căuta în continuare? De aceea, rugăciunea adevărată și profundă este aceea în care te simți stabilit în Dumnezeu. Adeseori nici nu mai simți nevoia să spui nimic. Este tăcerea regăsirii, întâlnirii și ințelegerea faptului ca ești înțeles și acceptat. Cuvintele tale acum sunt inutile.
Ceea ce numim noi rugăciune este de fapt o inșiruire de cuvinte, gesturi pe care le facem din tensiune. Tensiunea căutării, a dorinței găsirii unui răspuns sau a stării de liniște. Dar aceea nu este rugăciune, este bolboroseală. Rugăciunea înseamnă să-ți lași problemele si nelămuririle deoparte și să fii în brațele Tatălui, Fiului și Duhului Sfânt. Acolo, în Treime, tăcând și bucurându-te de ființare.
Desigur că până la această formă de rugăciune este lupta cea mai grea. Suntem încărcați de atâtea griji și tensiuni cotidiene pe care nu avem cui să i le dăm spre rezolvare, și de aceea a ne vărsa amarul în fața Cerului este un gest eliberator. Dar numai dacă este însoțit de credință. De încrederea în faptul că, înțeles sau neînțeles, Dumnezeu are căile Sale de rezolvare a oricărei situații în care ne aflăm.
Dacă am vrea să rezumăm într-un singur cuvânt întreaga esenţă a doctrinei creştine acel cuvânt ar trebui să fie iubirea. Dacă am vrea să reprezentăm într-un singur cuvânt doctrina iluminismului raţionalist, pozitivist, umanist, acel concept are trebui să fie libertatea, convingerea că omul se naşte liber, se poate educa moral, este prefecţionabil spiritual, este suficient sieşi. Nu sunt alte concepte filozofice și teologice care să reflecte mai corespunzător esența existenţei noastre în această lume şi în cea de apoi decât iubirea şi libertatea. In acelaşi timp nu sunt alte concepte mai greu de pătruns în chintesența lor esoterică, hermeneutică, mai greu de descoperit în labirinturile enigmatice ale psihicului omenesc, după vălul tainic sau al aparențelor după care se ascund, decât aceste două concepte: iubirea şi libertatea. De aceea poate şi paradoxurile şi dilemele existenţiale şi ale conştiinţei şi drept consecinţă lipsa unor criterii etice echitabile, general acceptate de oameni precum şi lipsa de direcţie şi de orientare a minotaurului cel orb al istoriei. Astfel se face că un om care se naşte liber, este educat intelectual şi moral, dar nu este capabil să iubească spiritual şi nu cunoaşte adevărul în sensul sacru al cuvântului, nu poate fi sau rămâne liber indiferent de oricâte drepturi şi privilegii s-ar bucura. Şi câte nedreptăți nu s-au comis până acum în numele libertaţii tocmai fiindcă privilegiaţii sorţii, cei puternici, nu au cunoscut, au ignorat sau au falsificat adevărul. Dar nici cunoaşterea adevărului nu este suficientă, nu este o garanţie că vom alege să facem binele şi nu răul, deși poate cunoaștem prea bine care este adevărul. Omul face răul şi păcătuieşte împotriva aproapelui nu neapărat din ignoranţă așa cum socoteau înțelepții antici, ci și din voință bine înțeleasă, conștientă, calculată. Omul a fost binecuvântat cu liberatea intelectuală şi emoţională de a alege să facă binele sau răul, dar datorită faptului că voința omului a fost compromisă și coruptă prin păcatul originar deși omul vrea să facă binele de multe face răul pe care nu-l voieşte să-l facă. Un om care, cu voia sau fără voia sa se face pe sine slujitor forţelor răului, care nu face binele moral, care nu iubește pe aproapele şi pe Dumnezeu și nu cunoaște deci adevărul, nu poate fi un om liber.
 Cei care cred în infailibilitatea rațiunii, a funcțiilor logice ale psihicului omenesc, pleacă de la convingerea că tot ceea ce cunoaștem și facem sunt rezultat al voinței și al efortului uman, al deciziei morale libere a omului. Rațiunea ca și voința omenească nu sunt însă absolute ci sunt vulnerabile tocmai fiindcă sunt schimbătoare, relative și contingente. De aceea poate Kant, cel mai strălucit filozof, apostol al rațiunii pure și practice al Iluminismului, s-a îndoit totuși că rațiunea doar prin sine ar putea să elibereze omul de păcatul originar, de „răul radical” cum îl numește Kant, adică păcatul care și-a făcut cuib în trupul și sufletul omenesc încă din leagănul genezei și care ca un virus moral incurabil compromite voința omenească. Kant a crezut că „răul radical” există în virtutea şi propensiunea omului de a face rău. Nici Sfântul Pavel, Sfântul Augustin, Luther și Calvin, nici Kirkergaard or Dostoievski, n-au fost interesați ori impresionați de idealul revoluționar al eliberării sociale și politice la care visează lumea aceasta. Au fost mai degrabă inițiatori și promotori ai revoluției spirituale lăuntrice, a nașterii din nou a omului, în duh și adevăr. Au crezut că numai cunoașterea și înțelegerea adevărului, a înțelepciunii divine, ne pot face întradevăr liberi, fie şi numai în sensul libertăţii din lumea aceasta. Neluminat de har, cu iluzia că a ajuns deja să trăiască într-o stare de spirit „dincolo de rău și de bine”, „ipso facto” omul se ascunde în umbra pomului cunoașterii din grădina creației și în noaptea istoriei orbit de propensiunea și obsesia de a face orice altceva dar nu voința lui Dumnezeu. Și drept rezultat al răzvrătirii sale umblă prin lumea aceasta tulburat, nelinștit, hipnotizat, dependent emoțional, plin de anxietate și incapabil moral și intelectual de a mai discernă valoarea de non-valoare, binele de rău, frumosul de urât.
Ființa omenească în starea naturală, fireacă, deși cultivată intelectual, are totuși tendința de a se auto-întemnița în labirinturile lumii acesteia care temporar seduc pe om prin efectele plăcerii facile oferite în locul suferinței. Dar aceasta este o iluzie pe care natura o crează și o folosește pentru a nu-l pierde pe om de sub controlul determinist al legilor sale, pentru a nu-l lăsa să-și depășească limitele condiției, să se îndumnezeiască. Natura îi ofera omului confort și consolare, hrană și adăpost dar pentru prețul ca omul să rămână legat și dependent de forțele sale oarbe, deterministe, să renunțe la visul libertății spirituale. Oricât de capabili de autodeterminare și de virtuoși am fi, limitele naturale ne stăvilesc exaltarea și exercitarea liberei voințe, dorinţa de a ne folosi inteligența în mod creativ, constructiv pentru a deveni liberi. Lumea aceasta este numai aparent dominată de voința omului, de puterea și de instinctul de supraviețuire al acestuia, de voința de putere și de libertate, fiindcă ȋnsăși voința de putere este luată de om cu împrumut de la natură și se întoarce prin moarte în circuitul naturii împreună cu partea naturală a ființei umane. Iar când folosindu-se de inteligența faustică omul distruge natura își diminuează practic sieși șansele supraviețuirii ca specie, dacă nu există ieșire în transcendent.
Condiția omului neancorat la transcendent, deconectat de spiritul metafizic, separat de esența divină, este, din păcate, exact așa cum o definește filozofia existențialistă, adică o condiție absurdă. Și pentru a evada din condiția damnării care nu este ușor de suportat, omul acceptă orice compromis, orice ispită, orice iluzie, orice formă a păcatului care să-l distreze sau să-l distragă de la realitate. Omul ajunge astfel să se simtă că este „condamnat să fie liber” și caută să dea jos de pe umerii săi, precum Sisif, bolovanul greu al damnării. Dar omul nu se poate salva singur fiindcă răul care-l domină este îngemănat prea profund în subteranele ființei și a conștiinței sale și în subconștientul și conștientul colectiv. Istoria întreagă stă mărturie a magnitudinii răului de care sântem în stare, cât a putut sau dimpotrivă, nu au putut filtrul și frânele rațiunii să stăvilească fluxul și energiile negative izbucnind ca magma și lava unui vulcan la suprafață din adâncurile tulburi, primitive și instinctuale ale psihicului omeneasc. Nu putem fi liberi nici atunci când din mândrie luciferică nu mai sântem noi înșine, nici atunci când din frică şi disperare cădem pradă viciilor și patimilor demonice care ne încătușează eul, ne umbrește personalitatea, ne deformează caracterul. Nu sântem de asemenea liberi când slujim și ne închinăm idolilor, adică oricui și la orice care este limitat, imperfect, fals și contrafăcut, și nu Dumnezeului celui viu, atotputernic, infinit și etern.
După cum bine s-a spus, omul este un minicosmos, o sinteza între dualitățile finitudine-infinit, necesitate-libertate, proiect încă în faza de construcție după un plan divin, o idee în proces de devenire, de actualizare. Lumea, microcosmosul uman, sânt inerent limitate dar cu potențial de auto-depășire, de transcendere. Planul după care este creată lumea este mai degrabă un proces, un flux, în care binele este amestecat cu răul, precum apa limpede a râului cu mâlul din albie și de pe maluri. La capătul procesului se termină și posibilitățile de devenire, nu rămâne decât necesitatea repetiției, inerția, damnarea sisifică, fatalitatea de a urca veșnic bolovanul rostogolindu-se din vârful muntelui până în văile pământului de unde omul trebuie să-l ridice din nou până când viața devine absurdă și fără sens. Fără un sens mai înalt adică, fără posibilitatea de a depăși inerția și repetiția viața devine o formă de damnare, o prefigurare a suferinței iadului. Iadul este poate imposibilitatea de a ieși din infintul și repetiția cinetică dar închisă a cercului, de a fi liberi. Ieșirea din repetitivul cercului precum și cea din peștera iadului se fac printr-un salt metafizic, prin riscul asumat al credinței.
Fără credință nu există libertate, sau dacă există acea libertate este relativă, temporară, iluzorie. Fără credință nu ne rămâne decât alternativa să rămânem prizonieri forțelor deterministe, încătușați în zalele lanțurilor lineare fără de capăt ale cauzei și efectului care caracterizează realitatea lumii acesteia. Unde însă există credință există și încrederea de depășire a inerției și finitudinii, dar numai cu ajutorul lui Dumnezeu, singurul la care toate sunt cu putință. Inclusiv și posibilitatea de a învinge moartea și prin înviere posibilitatea de a ne recăpăta libertatea pe care au pierdut-o strămoșii noștri prin săvârșirea păcatului originar în grădina seducătoare a raiului. Prin credință omul este astfel eliberat din chingile determinismului, ale necesității și ale cauzalității, i se ia după umeri bolovanul sisific, și astfel omul se face prin har părtaș cu Dumnezeu la prerogativele libertății absolute. Nu datorită virtuților omenești ci în primul rând fiindcă numai în împărăția lui  Dumnezeu există libertate absolută. Fără credință însă nu există libertate, sau dacă există acea libertate este relativă, este libertatea pe care ne-o tot promite omul de când este lumea și care întârzie să vină pentru milioane de oameni, pentru neamuri, generație după generație.
Pe plan politic și social, libertatea, egalitatea, echitatea, sunt idealurile și dezideratele cele mai importante pentru fiecare om. Dar dacă nu este nimic sacru în om, dacă omul este doar un animal politic, pradă instinctelor, așa precum se crede, atunci în lupta pentru supraviețuire numai cel puternic se poate bucura din plin de privilegiile victoriei, de partea de pradă care i se cuvine leului. Ceilalți sunt sortiți să fie doar victime, turmă dresată să asigure bunăstarea și fericirea învingătorilor și a celor puternici. Individul nu mai este nimic prin și pentru sine însuși devine doar un număr, o roată din angrenajul social, din societatea în care trebuie să încerce să se integreze și să i se supună, pe care nu are altă șansă decât să o slujească devotat ori din nevoia de a putea astfel supraviețui. Pentru a asigura liniștea cetății, echitate socială și egalitate de drepturi, și pentru a-l elibera pe individ din iobăgia forțată, elita iluministă și cea progresivă a lumii moderne au creat așa zisul “contract social”, un covenant nescris dar subînțeles prin care se stabilesc bazele relațiilor dintre individ și societate, astfel încât să se asigure dreptul ca fiecare ființă să-și poată apăra bunul cel mai de preț adică viața, proprietatea, libertatea, pentru ca fiecare să se poată proteja pe cât este cu putință de ororile despotismului politic, de anarhie, de fărădelegile junglei sociale oarbe, de a putea duce cât mai departe lupta fiecăruia împotriva tuturor și a tuturor împotriva fiecăruia. În schimbul garanției unor astfel de drepturi și privilegii individul trebuie însă să renunțe la unele drepturi și libertăți în favoarea statului care administrează contractul social.
Datorită contractului social, o societate poate fi cât se poate de echitabilă, dar este foarte greu să fie totodată și liberă și egală în aceeași măsură dat fiind faptul că oamenii nu se nasc egali nici social, nici economic, nici ca însușiri și potențial. Datorită acestei realități a vieții, libertatea totală, necontrolată și necenzurată, duce inevitabil la inegalitate. Libertatea duce inevitabil la inegalitate și inegalitatea constuie un risc asumat pentru cei care doresc libertatea. În realitate oamenii nu sunt egali prin naștere, dar trebuie să fie egali în fața legii așa cum sânt și în fața lui Dumnezeu. Trebuie să fie egali și în posibilitatea și oportunitatea de a se manifesta liberi politic, economic, social, cultural, religios. De câte ori însă se încearcă egalizarea forțată, impusă și prin constrângere, se compromite libertatea. Egalitatea de oportunități însă extinde perspectivele și orizontul libertății. Și cu toate acestea, libertatea rămâne doar o convenție, o promisiune, un armistițiu temporar. Libertatea politică, socială și culturală pe care ne-o promite lumea aceasta este  relativă și există doar atâta timp cât oamenii cred în acest concept. Ca libertatea să existe trebuie ca oamenii să continue să creadă în libertate și să lupte pentru aceasta.
Climatul de libertate poate crea însă, contrar înţelegerii şi aşteptărilor fireşti, condiții propice pentru inegalitate politică, socială și culturală. Libertatea crează competiţia acerbă, necontrolată, şi nu toţi oamenii sânt dotaţi cu spirit pragmatic ori competitiv. Cei bogaţi devin peste noapte şi mai bogaţi şi cei săraci şi mai săraci. O anumită compensare vine însă prin faptul că nu toți cei care ajung bogați material ori intelectual sânt totodată și înțelepți, binecuvântați cu har, sau îmbunătățiți spiritual, superiori moral ori oameni de caracter. Libertatea face sens, cel mai mult sens, într-un context etic și moral. Este imperativul moral cel care legitimează conceptul de libertate. Idealul libertății politice face mai mult sens pentru cei care reușesc să fie în primul rând liberi spiritual. La astfel de libertate se ajunge doar prin revoluția interioară, eliberarea de egoism, de obsesia cu noi înșine, de energiile negative care ne întunecă străfundurile conștiinței făcându-ne viața noastră și a altora mizerabilă, cu sau fără motiv real. Libertatea înseamnă regăsirea liniștii lăuntrice și a armoniei sufletești. Libertatea este acea predispoziție sufletească și morală de a alege binele, nu de a face ceea ce vrei. Dat fiind existența în om a impulsului de a face răul libertatea greșit înțeleasă duce la relativism moral, la ispita de a ne mulțumi să fim niște egoiști fericiți, nu la dezideratul de a deveni oameni, oameni liberi dar și responsabili moral. Libertatea rău înțeleasă duce la instituirea oligarhiei, a despotismului, la inegalitate economică și socială radicală, la deteriorarea valorilor morale și culturale.
Deși libertatea este o sabie cu două tăișuri fiindcă de libertate se poate folosi nu numai binele ci și răul, riscul libertății trebuie luat fiindcă numai în libertate este omul capabil să facă și cel mai mult bine. Omul trebuie să fie lăsat și încurajat să devină liber moral, intelectual, cultural și spiritual deși trăiește într-o realitate dominată de ordinea cauzală, deterministă. Libertatea spirituală este un dar de la Dumnezeu care dintru început ne-a creat cu liberă voință, cu libertatea de a alege binele sau răul. Dar libertatea celui care-și folosește voința liberă în slujba răului este totuși o ispita demonică. Aura și gloria divină a libertății se vede însă atunci când descătușează potențialul intelectual și moral al omului și le pune în slujba binelui.
Există așadar o libertate exterioară la care se ajunge prin lege, acțiune politică și socială, prin rațiune și cooperare ori prin revoluție. Dar există și o libertate interioară, spirituală, la care se ajunge doar prin suferință, printr-un efort de purificare sufletească, prin har și printr-o profundă transformare a caracterului omenesc, prin nașterea din nou a persoanei umane. Aspirăm după fericire dar numai cunoașterea adevărului ne poate face cu adevărat liberi și fericiți. Cel mai mare bine pe care îl putem face aproapelui este să-l ajutăm să cunoască adevărul. Numai o lume care cunoaște adevărul și trăiește în adevăr este o lume liberă.
Frumos spunea cândva Eminescu, frumos aș vrea să spun și eu acum, când amintirile îmi dau târcoale! Nu sunt nici pe departe un as al condeiului dar, în clipele tăcute ale prezentului în care nici măcar eu nu mă mai aud, vreau ca ceea ce izvodeşte mintea, să aștern pe foile albe, nepângărite de nimic și nimeni. Ele, foile, așteaptă cu răbdare explozia cuvintelor adormite, știind că odată erupând, vor curge ca lava unui vulcan trezit la viață. Pline de clocot, de căldură, de culoare, un foc mistuitor în care, iubirea incomensurabilă a lui Dumnezeu se propagă ascendent, spre destinații precise. Ea, Iubirea, într-un algoritm doar de ea știut, găsește soluții și aduce rezolvare tuturor problemelor întâlnite în cale. Nimic nu îi este imposibil! 
   Ca unor prunci, în momentele bune sau mai puțin plăcute, Dumnezeu ne vorbește tuturor. Noi suntem cei care nu știm să ascultăm glasul Lui! Ne rugăm fără putere, fără să știm cum să ne rugăm, uitând ce ne învață Scriptura
Mă transcend într-un timp al contrastelor, în care Dumnezeu a coborât pe pământ. Eu, un sutaş, El, Logosul răstignit pe o cruce. Și-mi văd necredința, ea, cea care a ridicat sulița și a străpuns coasta Sfântului lui Dumnezeu, Isus Cristos. Încep să plâng, pentru că nu am vrut atunci să ascult glasul Lui. Nu am văzut minunile săvârșite, vindecările, binecuvântările! Am fost unul din cei zece leproși vindecați, care au uitat să mulțumească Vindecătorului. Am fost un Petru, lepădându-mă de trei ori de Cristos, un Toma, necredincios și îndoielnic, care a vrut neaparat să pună degetul în rana de cuie. Am fost un Iuda, care a sărutat și trădat pe Unicul care m-a iubit cu adevărat! Azi, la masa tăcerii,  îngenuncheat de atâtea poveri, îmi plâng răzvrătirea. Ieri, un Iona temător, care refuză să asculte de glasul lui Dumnezeu, azi, un Iov care, prin neprihănirea dată prin credință, aud susurul dulce și subțire al Duhului Sfânt, ce-mi șoptește: "Nu te teme!"
   Și nu mă tem! Încep să întrevăd veșnicia, dincolo de ceața deasă ce mă împresoară. Brațul Domnului mă ține strâns, pentru că eu, un hoinar, am înțeles ce înseamnă Acasă. M-am aciuiat la pieptul Său, primind căldura dragostei Lui nepieritoare. Și plâng, plâng de bucurie, căci în sfârșit, mi-am înțeles menirea! O cruce, un calvar, o colină și un Om! Omul-Dumnezeu care a murit pentru mine! 
   Cu ochii ridicați spre ceruri, înalț o cântare de laudă lui Dumnezeu precum David cândva, spăşit, resemnat, dar și motivat să fac cunoscut lumii, harul nemărginit al lui Dumnezeu, care cheamă oamenii la pocăință. Mulțumesc Doamne, că nu ai ținut seama de vremea neștiinței mele, mulțumesc pentru dragostea Ta care întrece orice măsură! Mulțumesc!
Probabil că ai trecut și tu, la fel ca mine, prin situații de acest fel: Ai pătruns cu speranță și încredere într-o comunitate spirituală creștină și ai crezut că tocmai ți-ai făcut intrarea în laboratorul-pepinieră creat de Dumnezeu în care ți se va observa potențialul „extraordinar”, vei fi trecut prin mâini dibace și vei fi ridicat la nivelul superior de slujire spre care ai tins „toată viața”.
Poate că, la fel ca mine, ai continuat, în naivitatea ta, să crezi, în ciuda unor „evidențe”, că timpul petrecut aici îți este favorabil și – într-un fel sau altul – ceea ce se lasă așteptat nu este de fapt pierdut… Că lucrurile merg greu, dar, deh!, lumea îți așteaptă dovezile de loialitate, dedicare, seriozitate și obediență înainte de a „investi” în potențialul tău. Și ai încercat să le oferi aceste dovezi așa cum te-ai priceput.
Ai mai crezut că trebuie să crești, să te maturizezi înainte să poată fi prelucrată inima și mintea ta pentru slujire. Și ai așteptat ca acestea să se petreacă…
Doar că ce credeai tu nu era ceea ce așteptau alții
Ai greșit în așteptările tale la fel ca mine.
Și ai lăsat ca deznădejdea, amărăciunea și frustrarea să-ți alieneze inima.
Pentru că biserica nu este ceea ce crezi tu că ar trebui să fie. Ceea ce a fost în primele veacuri și probabil va mai fi cândva.
Biserica vizibilă este astăzi, în mare parte, o instituție umană, cu scopul general al fiecărei instituții de autoconservare, nu de a te servi pe tine. Dar care, este adevărat și frumos în același timp, păstrează în sânul ei flăcări încă nestinse ale credinței autentice, nepervertite de dogme, reguli, practici neînțelese dar acceptate supus de creștin din ignoranță și sentimente de vinovăție. Aceste flăcări sunt de fapt inima bisericii, definiția și exemplul a ceea ce a vrut Mântuitorul.
Să pleci, dar nu cred că ți-aș putea spune unde. Nici dacă ar rezolva problema.
Totul e ca speranța ta să nu moară niciodată…
Poți să rămâi astăzi acolo unde ești și să lași să ți se reducă temperatura spirituală atât cât este nevoie ca să devii „normal” și „eficient”, dar – cel mai important – „supus” și „nederanjant” în comunitatea de credincioși în care te afli. Este și aceasta o formă de răspuns din partea ta la stresul negativ creat de diferențele aparent ireconciliabile dintre așteptările normalității și rezultatele emoționale ale credulității tale.
Să ne înțelegem: Nu este nimic rău în faptul de a te integra unei biserici. Din contra, este sănătos, sigur și productiv. Înainte de toate, biserica adevărată este o adunare a celor chemați (ekklesia) de a cărei zidire a promis Domnul Isus să se ocupe. De ce nu ai face parte din lucrarea Lui, știind că orice scop al Lui îți este implicit favorabil?
Dar dacă, rămânând acolo, vei continua să ai așteptări nerealiste din partea ei, o vei transforma din potențial factor de vindecare într-unul de suferință și boală.
Trump si Halloweenul
La Casa Alba, Donald Trump, imparte bomboane de Halloween copiilor, totul impodobit in panza de paianjen si lilieci.
Vreau sa spun tuturor care si-au pus toata nadejdea in Trump, ca el nu este Dumnezeu, poate doar unii au facut un dumnezeu din el. 
Sarbatoarea aceasta are de-a face cu moartea, demonii, crima, vampiri si intuneric. Este o sfidare la adresa Domnului care a invins moartea, a Inviat si a biruit pe cel rau, pe satana.
Multi imi vor spune ca a fost obligat de protocol ca sa faca aceste lucruri. Pot spune ca nu-i adevarat. Daca a platit atat de mult sa tina partea crestinilor si biblica in probleme de minoritati, in probleme de avort, in probleme legate de Israel si multe altele, cu siguranta ca putea sa stea drept si in acest caz.
Trump, am vazut de la inceput ca nu-i omul perfect, ca are probleme de caracter si e imprevizibil, insa altul mai bun nu era care sa fie ales.
Problema o sa apara la cei care si-au pus nadejdea in oameni si si-o pun, avem datoria sa ne rugam pentru acest presedinte, insa sa nu facem prostia sa-l credem un dumnezeu pe pamant si sa ne punem nadejdea in el. Este om, are natura pacatoasa in el si poate dezamagi cand ne simtim mai in siguranta.
Sa ne incredem in Domnul insa, Cel care niciodata nu va privi lucrurile sau le va rezolva dupa standarde corupte si pacatoase, ci intotdeauna o sa lucreze dupa Dreptatea Lui, prin Standardul Sfinteniei Lui si avand in vedere Jertfa minunata pe care a platit-o pentru noi pacatosii la Golgota.
Am obosit... de lacrimile toamnei, de disperarea privirilor păsărilor cu sau fără cuib, de goliciunea pomilor plânși de ploaia care -ar vrea să le spele goliciunea... 
Am obosit de ecoul plânsului de cocori la plecare în alte țări mai calde ,de cuiburile goale ca... o orchestră abandonată pe scenă...
Am obosit de amenințarile veștilor rele,de ''înțelepciunea ''celor care anunța atât  de multe apocalipse... 
Am obosit de regretul pașilor ce vor să mai calce măcar o dattă iarba chiar de-i ofilită ,până nu va ninge. 
Mă obosesc cuvintele ispititoare, scăpate din gura celor cu Dumnezeu pe aeeași partitură, goliciunea creierelor ce se cred înțelepte în dorința de-a demonstra ''ca au dreptate!''
Mi-e obosită ființa de manipularea și interpretarea Cuvântului de ''înțelepții veacului acestuia''.
-Mi-e dor de respirația dragostei dintâi, de teama sfântă în prezența celor pe care-i vedeam sfinți, de părtășiile în odăi cu copii mulți dar cu grijile acoperite de credința vie și sinceră în Domnul!
Mi-e dor de Pâinea împărțită de cei care frământau pământul cu lacrimile mulțumirii și cu genunchii  plânși în rugi inaintea Celui Viu! 
De-aceia care -au trecut malul celălat ,unde se odihnesc pe mâna Stapânului slujit cu dragoste nesimulată și neimpusă. 
Mi-e dor de salutul care aducea pâinea în suflet ,fericirea în inimi și credința că mâine este ziua și mai bună în care sincerii se bucurau de zorii luminii. 
Mi-e dor de puterea ,siguranța țării apărată de cei cu jurământul scris în inimi nu la Bruxel sau alte uși 
Mi-e dor de cer....sper să mă primească.
Dar de cele mai multe ori Cuvântul nu pătrunde din cauza blocajelor minții. Tu stabilești o limită a pătrunderii Cuvântului și a credinței.
Abia atunci când starea minții se transformă în detașare față de normă, prejudecată, superstiție, adeseori sub puterea Lui Dumnezeu, credința își face loc pătrunzând în inimă, și ceva ce anterior ni s-a părut greu sau imposibil, acum ni se pare posibil.
De fapt, nu există imposibil. Doar gândurile noastre de neputință.
Nu, n-o lăsa să-ți mai dicteze viața. Să îți spună ce să faci și cum să faci. Ai mințit-o poate zeci de ani băgând în ea ideile altora despre cine ești, cum se face cutare și când se face, cum să reușești și ce poți sau nu poți să faci. O grămadă de limite și neputințe le-ai băgat acolo pentru că tu ai crezut că alții știu mai bine decât tine ce și cum se face. Să-ți spun un secret: Nici ei nu știau. Și ei au preluat neputințele și minciunile ingerate de alții.
Toate astea le-ai aruncat inconștient în mintea ta. Sunt îngropate în subconștient și acum te dirijează de acolo.
Nu ai nevoie de așa ceva.
Mintea este un slujitor bun, dar un șef prost – am mai zis-o. Viața ta nu trebuie să fie dictată de neputințele tale și de frici. Ci direcționată de ceea ce te inspiră, te însuflețește, te bucură. De ceea ce îți dorești și crezi în adâncul inimii că ai putea să faci, că e valabil și pentru tine. De Dumnezeu Cel din spatele acestora.
Una dintre minciunile pe care le-ai înghițit este că ai limite. De fapt, nu ai. Ai limite doar pentru că tu crezi că ai.Totul este posibil pentru tine, ești capabil să faci mai mult decât crezi acum eronat că poți.
Visele tale îți sunt trunchiate pentru că tu dai voie limitărilor să-ți îngrădească libertatea. Cine ți-a spus că nu poți să fii tot ce vrei? Cineva care te cunoaște foarte-foarte bine? Dar cine te cunoaște mai bine ca tine? Nici tu nu știi ce poți face cu adevărat. Atunci cum poți să-ți spui ce nu poți face?
Asta nu înseamnă ca trebuie să te apuci de orice. Ești bun așa cum ești, nu este nevoie să te compari cu nimeni. Fiecare își are calea. A ta este diferită de a altuia, oricât de asemănătoare ți se par. Doar că este necesar să dezvolti darul din tine, caracterul, să-ți lași inima înmuiată de Dumnezeu. De ce te-ai compara cu cineva care are alte date decât ai tu? Alt bagaj de cunoștințe, alte daruri, alt nivel de dezvoltare al lor?
Tu ești unic, iar această unicitate te face deosebit și îți augmentează frumusețea.
Einstein spunea: „Toți suntem genii. Însă dacă judecăm un pește după abilitatea sa de a se urca în copaci, el va trăi toată viața cu impresia că nu este deștept.”
Este adevărat că dacă vei face ceea ce fac alții și cum fac ei, vei obține rezultate asemănătoare. Dacă ți le dorești, fă așa. Dar numai în felul tău, adaptat la ceea ce vrei tu să realizezi. Nu trebuie să imiți pe nimeni. Nu imitația te duce pe culmi, pentru că acolo sunt doar oameni autentici, nu cópii ale altora.
Descoperă-ți calea proprie!
Inspirația de Sus creează modalitatea de realizare. Dacă tu muști momeala că lucrurile se fac doar într-un anume fel, că există una, două sau mai multe căi de a ajunge la un rezultat folositor, te vei lega singur de mâini și de picioare.
Cum am mai spus, calea o găsești în tine, lasă-te inspirat de Sus pentru a o găsi.
Sigur că înveți de la alții. Ce au descoperit și perfectat alții te ajută să salvezi timp. Privește la felul în care fac altii, încearcă ceea ce fac altii, dar până la urmă să faci în felul tău. Există tehnici, dar tehnicile trebuie adaptate, există metode, dar ele în final e bine să fie aplicate în funcție de tine, nu de alții. Nu trebuie să inventezi gaura în cașcaval, dar forma ei poate să depindă de tine. Sabia e aceeași, tehnica de mânuire asemenea, dar stilul e al tău.
Ceea ce ai acceptat din exterior că ai de făcut și modul în care trebuie făcute lucrurile creștinește îngrădesc accesul Duhului la conștiința ta.
Nu înțelegi, nu progresezi, te simți uneori neputincios pentru că lași Persoana Duhului Sfânt în spatele gratiilor create sau acceptate de tine.
Te rogi cu cuvintele tale – din inimă -, sau te rogi cu cuvintele altora pentru că așa crezi că are efect, că așa ai putea ajunge la rezultat? Rezultatul este atins dacă ești tu în ceea ce faci, nu dacă ești o maimuță care imită mecanic comportamentul altora.
Tu ai o relație personală cu Dumnezeu. Așa trebuie să fie și comunicarea. Nu intermediată sau obstrucționată de cineva sau ceva. De cuvintele, regulile, metodele cuiva.
Nu o copie adică. Și nu te lăsa ținut departe de reușită prin frici și neputințe închipuite. Dacă îți dorești să fii cineva cu adevărat, din toată inima, atunci tu ești făcut să devii concret acel cineva. Chiar există în tine sămânța acelui lucru. Iar ceea ce ai de făcut și cum se găsește în tine. Și vine de la Duhul Sfânt. Cu care nu trebuie să înveți de la alții cum să comunici. Doar să fii deschis, sincer, să-L accepți și să crezi ce-ți spune.
Prin deducție logică, putem afirma că și unitățile -măsură pentru distanță, lungime, deci și metrul, sunt tot creația Lui, insuflată oamenilor ca descoperire și considerată invenție umană.
Dezvoltând  această idee-că metrul este unitatea de distanță inspirată divin, putem observa ceva interesant: viteza luminii în vid, , potrivit revelației lui Einstein-singura mărime  constantă din univers-are valoarea. Ce minunat! Domnul Dumnezeul creator ne transmite un mesaj prin aceste date științifice perfecte.
Căci există o numerologie biblică. Cifra „trei” reprezintă Trinitatea, pe Dumnezeul Triunitar. Iar cifra „opt”-simbolizează veșnicia, căci nu degeaba a fost opt culcat pus să reprezinte infinitul între cifre, în matematică.
Ziua a opta, care urmează celei de-a șaptea zile sau mileniului al șaptelea-mesianic-este Ziua Veșniciei.
Domnul Isus Cristos este Lumina lumii, Lumina Universului, Lumina Veșniciei. Dacă umblăm în lumină, devenim noi înșine lumină. Și ce poate fi veșnicia, decât un zbor infinit cu viteza luminii?
Ecuația lui Einstein, care a revoluționat fizica, teoria relativității adică Energia este egală cu masa înmulțită cu viteza luminii la pătrat(la puterea a doua).
Ce rezultă de aici? La călătoria cu viteza luminii, masa se contractă, timpul se. . . dilată, devenind infinit, iar masa poate trece în energie.
Deci, cum putem trăi veșnic? Zburând cu viteza luminii, de mână cu Isus, care este Lumina Însăși! Lumina infinită va desființa timpul, rămânând un univers perfect, un cosmos de lumină!
Cum putem ajunge în acea lume perfectă, de lumină? Umblând cu Isus de acum în lumină. . . Mărturisindu-ne zilnic păcatele, cerându-I lumină și Har pentru fiecare zi.
Dacă viața noastră de aici va fi o umblare în lumină, vom fi atrași ca de un magnet în lumina eternă!
Căci, să nu uităm, viteza luminii este singura mărime constantă din Univers!

Să asculți 2880 de predici și să se prindă ca nuca de perete! Imaturitatea noastră și goana după vânt!

Calculul este unul simplu făcut la ascultarea a câte doua predici pe Duminică si încă una în cursul săptămânii, pe o perioadă de 20 de ani, din viața unui om.
Ne gândim că mulți dintre noi avem deja 20 de ani sau mai mulți de când ascultăm predici în Biserică și “maturitatea” noastră întârzie să se vadă sau “se vede” doar în niște lupte interne fraticide, lupte pentru a pune mâna pe “leadership”, fiindcă la slujirea cerută de Biblie, prea puțini se mai înghesuie astăzi.
M-am uitat la câteva motive care au dus la starea noastră actuală și la starea de căldicei, care ne caracterizeaza în mare parte, că vrem sau că nu vrem să recunoastem. O să amintesc câteva în materialul de față:

Ne-am întors la vechile păcate, la “valorile” acestei lumi
Deși Scriptura ne-a tras multe semnale de alarmă referitor la veghere și la sfințire, noi am lăsat ca vechile păcate să ne robească din nou, așa că privind astăzi în biserici la divorțuri, lăcomia de bani și avere, scopul vieții celor mai mulți dintre noi, la înfățișarea noastră, ne potrivim perfect chipului veacului acestuia, în loc ca în noi să se vadă Chipul lui Hristos.

” În adevăr, dacă, după ce au scăpat de întinăciunile lumii, prin cunoaşterea Domnului şi Mântuitorului nostru Isus Hristos, se încurcă iarăşi şi sunt biruiţi de ele, starea lor de pe urmă se face mai rea decât cea dintâi. Ar fi fost mai bine pentru ei să nu fi cunoscut calea neprihănirii, decât, după ce au cunoscut-o, să se întoarcă de la porunca sfântă care le fusese dată. Cu ei s-a întâmplat ce spune zicala adevărată. Oare n-ați auzit vorba: “păi pocaiții sunt mai răi ca noi, de ce să venim la biserica voastră”? 
Întradevăr este adevărat că din bisericile noastre mulți au ajuns mai răi și mai “abili” decât cei din lume când e vorba de păcat. Însă cei din lume nu știu, deoarece nu cunosc Scripturile, că de fapt Dumnezeu ne atenționa în Cuvântul Său de acest pericol iminent. Un om când nu rămâne pe calea neprihănirii și nu rămâne în Hristos, devine mai rău decât înainte de-a veni la Hristos. De ce? Fiindcă Duhul Sfânt părăsește un astfel de om și în loc vine pofta și întunericul, păcatul, care fac ca omul să fie și mai încătușat decât era înainte de-a veni la Hristos.
Una din marile plăgi ale omenirii astăzi este materialismul, iubirea de bani și aceasta a cuprins și pe cei din Biserici, ceea ce a dus la o despărțire a multora de Hristos, pentru “un blid de linte”.
Căci iubirea de bani este rădăcina tuturor relelor; şi unii, care au umblat după ea, au rătăcit de la credinţă şi s-au străpuns singuri cu o mulţime de chinuri. 
A face ucenici este o mare responsabilitate încredințată bisericii, însă cu părere de rău, astăzi am uitat complet de ea.
Le predicăm Evanghelia oamenilor, le facem caticheza, îi botezăm și după aceea Dumnezeu cu mila, rămân la îndemâna predicilor de Duminica.
Dacă ne uităm la anumite meserii, așa cum se făceau odinioară meseriași, ucenicii erau preluați de un maistru și erau școlați, ajutați, supravegheați și educați, pentru ca să iasă din ei maiștri, capabili să muncească și să facă și ei la rândul lor meseriași.
Cam așa era și-n Biserică la început, Pavel lucra la plantarea de Biserici, însa nu-i lăsa de capul lor pe cei mântuiți și adăugați la Biserică, ci se interesa, a lăsat slujitori să se ocupe de ei și-i îndemna la pocaință, veghea asupra creșterii lor spirituale.
Ca să nu mai vorbim de faptul că îndemnul este să ne ocupăm fiecare din noi de cei din jur. Am ajuns că acel paște oile, oițele și mielușeii, spus lui Petru, să pară valabil doar pentru Petru, însă nu pentru noi. Așa că, ne-am obișnuit ca în biserici, ca și părinți, să sperăm ca un pastor de tineret sau o școală duminicală va uceniciza pe copiii noștri în vreun fel. 
Greșit dragă părinte! Copilul este datoria ta și a mea, ca părinte, să-i ucenizizăm, nu este o responsabilitate care să o pasăm unui om pentru doua ore pe săptămână.
Trebuie să înțelegem dragii mei, că ucenicul lui Hristos trebuie motivat să calce pe urmele Domnului, încurajat, ajutat, pus bază pe relația cu Hristos Domnul.
Astăzi însă, observ că oamenii devin ucenicii unor anumiți predicatori și “vedete”, care de cele mai multe ori nu caută slava Domnului, ci propria slavă, interese. La asemenea mesaje oamenii sunt ca într-un fel de transă, în care li se spune glume, ce le gâdilă urechile, plecând de acolo cu sentimentul că au fost la un spectacol bun. 
Cuvântul Evangheliei însă nu are rolul de-a face spectacol, nici de-a gâdila urechile, are rolul de-a mântui, este puterea de mântuire a lui Dumnezeu, de salvare a omului. Când însă dintr-o predica mai mult de 70% sunt povești, oratorie, celălalt procent de 30 % este un text rupt din context sau interpretat greșit, atunci poți auzi mii de predici spuse-n vânt. Domnul de fapt nu e cu astfel de predicatori și fără Duhul Sfânt nu au nici un efect, poate unul de ai face să moțăie pe cei care ascultă.
Pe de altă parte oricât ar fi de bun un predicator, dacă eu și tu nu luăm acasă Scriptura s-o studiem, asta înseamnă prea puțin pentru a putea crește spiritual și a ne maturiza. A ne baza pe predicile de duminică înseamnă imaturitate și lipsa unei relații strânse cu Mântuitorul nostru.
Nici asta nu-i o noutate, Biblia ne-a avertizat privitor la vremurile din urmă, la înmulțirea învațătorilor mincinoși și a profeților mincinoși. Noi însă am ajuns să credem că suntem “năpăditi de prezența Domnului” mai mult ca niciodată. 
 În norod s-au ridicat şi proroci mincinoşi, cum şi între voi vor fi învăţători mincinoşi, care vor strecura pe furiş erezii nimicitoare, se vor lepăda de Stăpânul care i-a răscumpărat şi vor face să cadă asupra lor o pierzare năprasnică..” 
Lipsa de discernământ apare tot pe baza imaturității spirituale și a lipsei plinătații Duhului Sfânt, chiar a lipsei Duhului Sfânt având în vedere că mulți nu mai sunt născuți din nou cu adevărat.
Ar trebui ca cei care vin la amvoane să fie bine cercetați, învățătura care-o dau, de către Biserică. Omul să ia Cuvântul, să testeze să vadă dacă ce le spune predicatorul este sau nu corect interpretat și conform revelației lui Dumnezeu. Astăzi însă, mulțumirea este că predică cineva, că spune ceva, că se simt bine la ceea ce spune respectivul, indiferent ce spune cel care predică. Așa în adunări azi, evanghelia prosperitătii, misticismul, ecumenismul, învățătura emergentă și alte aberații de acest fel, au devenit otrava împrăștiată și acceptată în multe biserici.
La fel, cel ce predică, este tentat s-o facă să mulțumească pe cei care-l plătesc, să adune cât mai multi enoriași care plătesc bine și care-i asigură un leadership, dacă este posibil pe viață. Chiar din cei bine intenționați, care doresc să slujească Domnului, când începi să superi prin Cuvânt pe mulți în Biserică și ți se atrage atenția s-o lași mai încet, ești tentat s-o faci, de dragul menținerii “meseriei”. Asa că în sute de ani s-au format abilități, o clasă ierarhică, care de multe ori nu mai are de-a face cu Evanghelia, ci cu meseria, cu plata. Bine a zis Domnul:
Încet, încet, omenirea s-a dezvoltat economic și strategia de a face o afacere prosperă s-a diversificat. Și cei din biserică au cam văzut ce atrage pe piață, strategiile care atrag oamenii cel mai mult și care atrag beneficii. 
Așa că unii și-au zis că-i o idee bună să fie împrumutate astfel de strategii în biserică. Așa că o închinare în stil rock “creștin” astăzi este o obișnuință, fară a ține cont că muzica aceasta a fost închinată altuia și nu lui Dumnezeu. “Frate, așa putem ține tinerii în biserică”, spun unii. Însă nimeni nu-și mai pune întrebarea cât s-a plătit pentru astfel de compromisuri. Asta, deoarece scopul bineînțeles că nu mai este o închinare plăcută lui Dumnezeu, ci una plăcută oamenilor. Imaginați-vă că și apostolul Pavel putea aduce muzica din locurile destrăbălate ale Atenei, doar ca să atragă oamenii vremii la Evanghelie, ar fi considerat o blasfemie s-o facă, bineînteles.
De asemenea în închinare, revelațiile și misticismul a ajuns ca o baza a închinării. Întâlniri miraculoase, îngeri, extaz, dansuri, răsuri “sfinte”, “bucurii extraordinare”, zici că te-ai întors în zonele păgâne ale Africii, atât la propriu cât și la figurat. În închinare, ori că-i în unele adunări ca la discotecă, ori că în altele e ordine desăvârșită, se are în vedere în inchinare omul și ce poate el, nu Dumnezeu și slava Lui.
Am ajuns să condamnăm la începutul bisericilor noastre misticismul și idolatria din bisericile istorice (catolică, ortodoxă) ca în zilele de astăzi să cădem și noi la aceleași examene.
Centrul închinării, scopul închinarii și motivația închinării bisericii, trebuie să fie Domnul și numai El. Diavolul, întotdeauna a vrut să câștige războiul în a schimba închinarea adevarată cu una falsă, adusă în final lui. Dacă a încercat satana cu Domnul Hristos, oare ce ne-ar face să credem că noi astăzi am putea fi scutiți?
Am auzit această expresie nu am inventat-o, însă e foarte adevărată. Astăzi luptele pentru a domina un grup sau altul într-o biserică sunt mari. În cazul în care nu se reușește se ajunge la rupturi, răni adânci și chiar moartea spirituală a multora. 
Bineînțeles că luptele acestea au ca scop leadership-ul, conducerea, fondurile ectc. Am pierdut din vedere faptul că lupta noastră trebuie nu să fie unii cu alții, ci una cu întunericul, dusă prin post și rugăciune.
Căci noi n-avem de luptat împotriva cărnii și sângelui, ci împotriva căpeteniilor, împotriva domniilor, împotriva stăpânitorilor întunericului acestui veac, împotriva duhurilor răutății care sunt în locurile cerești.
Dacă noi am accepta slujirea, fiecare mădular din Trupul lui Hristos (Biserica), atunci n-ar mai fi lupte pentru conducere, ci ar fi dorința de slujire, armonie și unitate. Dupa o astfel de slujire credincioșii dintr-o asemenea Biserică ar urmări în fiecare zi să ducă Evanghelia celor nemântuiți. O asemenea biserică ar avea în vedere trimiterea de misionari și lucrraea de-a duce Evanghelia până la marginile pământului.
Cumva astăzi bisericile noastre încearcă să fie mulțumite cu ideea că-i bine în comunitatea lor izolată, merg Duminica fac un program acolo, se macină ani de zile care să ajungă în față și cât putem nu ne complicăm cu “a măcina în afară”, asta ar însemna consum, iți pui viața în pericol, iți pui slujba în pericol și confortul familiei.  
Așa că evanghelizarea, misiunea, apologetica cam toate le aducem la pragul de zero, asta pentru comfortul și linistea noastră. Așa că vedem tot mai anemică rugăciunea personală și rugăciunea în Biserică, în schimb luptele care ne macină înăuntru se întețesc precum focul.

Ne întrebăm dacă este vreo soluție la o asemenea stare a Bisericii, la o asemenea stare personală? Soluția este una singură, cea care-a fost ceruta și anumitor Biserici pe care Domnul le-a mustrat, în cartea Apocalipsa, anume pocăința și întoarcerea la Adevăr.
Tragedia este că Duhul Sfânt s-a îndepărtat de la noi, fără El nu avem putere să ne pocăim, fără El nu avem putere să mărturisim starea noastra și nici Adevărul.
Mă rog ca Dumnezeu să aibe milă de mine, de noi toți, să ne “sfâșiem hainele, să ne presărăm cenușă” și să așteptăm Îndurarea Lui peste noi și Adunările noastre. 
Ne lipsesc lacrimile pocăinței, nu le mai avem, asta deoarece inimile noastre sunt pline de îmbuibare și îngâmfare, mă rog ca Dumnezeu să ne străpungă din nou inimile, să ne vedem ticăloșia și din ochii noștri să curgă din nou lacrimile pocăinței.
Cu toate acestea, batjocoritorul nu spune niciodată nimic despre celălalt, ci doar despre sine. Oricât de nepriceput ar fi omul pe care l-ai pus țintă cuvintelor tale, încercând să-l devalorizezi prin batjocura ta nu faci decât să te devalorizezi pe tine.
Batjocura subliniază inconștiența
Doar oamenii conștienți de finitudinea lor sunt dispuși să ajute. Cei aroganți râd zeflemitor într-un colț al umbrei proprii în fața demersului celui care a înțeles că a face ceva, orice și oricât, pentru a-i ajuta pe ceilalți este mult mai bine decât a critica neștiința, neputințele și limitările momentane ale altora.
Lumea nu se schimbă prin batjocură.
Se schimbă doar prin sacrificiu.
Iar sacrificiul este o acțiune a dezbrăcării de egoism, a demontării unui mecanism ineficient sau distructiv pentru o reasamblare într-un tot mult mai înalt care să slujească.
Ai rupt din acordurile viorilor ce Te laudă și-ai dat albinelor care zboară cântând , închinându-Ți-se în cea mai dulce rugăciune din univers...mierea. 
Speli munții în valurile cântărilor de laudă ale apelor.
Aduni închinarea florilor de stâncă cu obraji albi, împletești curcubeie din aroma si culoarea tuturor florilor și le-arunci pe cerul spălat de ploaie, făcând copiii să-și trimită bucuria și fericirea până la tronul de domnie.
Polenul rugilor pământenilor îndrăgostiți de Tine este aurul ce ține soarele sa nu ardă ,doar să maturizeze roadele în saț și dulce. 
Am auzit cântarea pomilor în închinare și-a zorilor de zi când Te așteptam în primele raze de lumină...cu respirația oprită.
Am tăcut în rugă lăsând splendoarea glasurilor păsărilor să se întreacă în a Ți se închina.
Am sărutat pământul cu genunchii sufletului în noapte în fața poruncii Tale care este pace, liniște .
Am plâns în saț cu mulțumiri dar și cu tristețea celui flămând.
Simt mirosul iertării din jertfa din Golgota .
Aceasta este viața Ta în mine care nu va muri niciodată .
Statele Unite, crima unui nebun si viitorul societatilor democrate
Nebunul, a carui nume nici nu merita pomenit, cel care a ucis 59 de persoane si a ranit peste 500, este fara cazier, divortat de doua ori si ii placea sa joace jocuri de noroc.
Multi americani au mers cu gandul la problema armelor, a permisibilitatii legii cu privire la achizitionarea si folosirea armelor, in urma acestei crime oribile.
Sunt de acord cu o reglementare mai viguroasa a regimului armelor, insa ele au si rol de aparare. Intr-un fel abia asteapta unii sa fim lipsiti de aparare.
Cred ca totul pleaca din inima si minte! Arma in sine e buna la aparare, insa cand cade pe mana unor nebuni e dezastru. Deci ar cam trebui controlati unii la cap inainte de-a le da arme si ar trebui lucrat la educatia inimii, care tine de spiritualitate si de valorile care le dai copiilor si tinerilor, incepand din familie si pana la scolile publice.
Cred insa ca problema in societatea noastra, in acelasi timp in toate societatile occidentale este mai adanca decat se vede la suprafata.
Realitatea se pare ca pleaca din inima si mintea unora, cand aceasta realitate este distorsionata e dezastru. Si problema este in mare parte deformarea inimilor si mintilor copiilor nostri crescuti in scoli in care moralitatea lipseste si imoralitatea este promovata la rang de valori. Menirea scolii printre altele este si de-a forma caractere, caractere formate printr-o moralitate sanatoasa. Moralitatea sanatoasa o da Scriptura, este revelata de la Cel care ne-a creat, Creatorul nostru. Oare cine ar putea sa stie mai bine cum functionam daca nu Cel care ne-a creat?
Moralitatea astazi in scolile americane este deplorabila, copiii nostri sunt „formati” de o invatatura anticrestina si imorala, antibiblica.
Exact in perioada adolescentei acestui om, criminalul de la Las Vegas, a avut loc scoaterea Bibliei din scoli si curentul hippy a luat amploare, deci exact ce spuneam eu mai sus. Curentul hippy a fost o razvratire a tineretului americam impotriva lui Dumnezeu in primul rand.
Si acum vedem pe tot pamantul tot un fel de „hipism” la nivel mondial, consecintele sunt devastatoare si peste cativa ani probabil vom vedea amploarea dezastrului.
Razvratirea impotriva normei moralitatii crestine, duce la disperare si nebunie, vedem in arta lucrul acesta, in muzica, in multe alte domenii si la urma in societatile noastre.
Oamenii exclud din start ca ar exista un Hristos inviat, cred doar in crestinism ca un fel de gluma.
Daca oamenii ar pune mana pe Biblie si ar adopta de acolo caracterului lui Hristos si L-ar gasi pe Cel Inviat, cu siguranta ca lumea aceasta ar fi schimbata si transformata. Cand insa pentru multi Hristos devine doar o gluma, asta duce la intoarcerea omenirii la paganism, de fapt la radacinile ei rele si amare, la razvratirea ei fata de Dumnezeu si tot ce a creat El.
Statele Unite sunt cladite pe „piloni” crestini si cei care-au venit aici trebuie sa inteleaga asta! Evreii, musulmanii, budistii ectc pot sa-si invete acasa copiii cum doresc ei, insa ca si popor american dorim ca moralitatea biblica, crestina, sa ne formeze copiii.
Deocamdata insa au ajuns sa ne formeze copiii in scoli ateii si anticrictii, asa ca suportam consecintele si durerea cu totii!
Societatile noastre sunt indragostite de socialism, de acest sistem diabolic si anticristic, sistem care lupta impotriva lui Dumnezeu si a Scripturii, la fel ca si curentul hippy de acum circa 50 de ani in America.
Cred ca ati vazut comedia cu Stan si Bran pe nume „Utopia”. Asa gandesc unii si astazi in Statele Unite, ca ar putea exista o utopie din asta bazata pe iubirea socialista multilateral dezvoltata. Fals, noi romanii stim mai bine ce inseamna socialismul, „utopia” trambitata de ei este spoiala si prostie.
Unii vor ca Europa, America, Australia ectc, sa se intoarca la paganism. Oamenii au uitat ca de fapt moralitatea care-a dus la dezvoltarea omenirii si la disparitia paganismului, a fost cea crestina.
Crestinii care se bazeaza astazi pe Sfanta Scriptura si pe Hristos inviat sunt blamati si invitati la exersarea mintii. Exersarea mintii insa, se face in baza unui Sistem de valori. Pana si nebunii din Statul islamic isi exerseaza mintea, in baza unui „sistem de valori” diabolic bineinteles. Iti trebuie doar discernamat ca sa poti compara Sistemul Adevarat, de falsuri promovate de mincinosi, de unul care la 51 de ani a ajuns sa se culce cu o fetita de noua ani, fata de Sistemul Adevarat promovat de Hristos Domnul, Cel care este Dumnezeu si Creator.
Caracterul lui Hristos e Unic, il poti gasi in Scriptura si nu interpretat de altii in mii de feluri. Logica de interpretare promovata de unii arata cam asa: „Daca sute de oameni il interpreteaza pe Hristos in multe feluri atunci eu il resping categoric ca si Sistem de valori pentru mine personal”!
Gresit!
Hristos Domnul este viu, descoperirea Lui in Scriptura e palpabila! Deci e la indemana fiecaruia din noi, ia si citeste-o si vezi daca merita sa te raportezi la un astfel de Sistem. Aceasta este credinta:
Si credinta este o incredere neclintita in lucrurile nadajduite, o puternica incredintare despre lucrurile care nu se vad.
Problema noastra actuala este ca ne-am pierdut Tinta, ne-am pierdut scopul, am ajuns niste societati de disperati, toate deoarece respingem credinta in Hristos Domnul, respingem Sfanta Scriptura, respingem Norma care ne poate aduce fericire, pace si intelegere. Noi, L-am invitat afara pe Domnul din vietile, familiile, bisericile si societatile noastre, crezand ca ne descurcam singuri. Acum am ajuns ca Dumnezeu sa ne lase dupa mintea noastra, ca astfel semeni de-ai nostri sa ajunga sa comita astfel de atrocitati.
Biserica crestina a decazut, insa Dumnezeu si Scriptura au ramas la fel. Dupa cum dorim sa ne ghidam viata, asa va fi mersul pe pamant. Daca biserica s-a indepartat, asta nu inseamna ca noi ca indivizi nu avem libertatea ca din punct de vedere personal sa-i ramanem credinciosi lui Dumnezeu. Si Biserica de pretudinteni ar trebui sa se pocaiasca, sa se intoarca la Hristos Cel Inviat, la Sfanta Scriptura, Cuvantul Lui si astfel sa fie in lumea aceasta lumina si sare.
Dumnezeu sa mangaie familiile indoliate, sa mangaie durerea Americii, durerea Europei si durerea omenirii si sa ne trezeasca la Viata, la Hristos, la Mantuirea care-o poate da doar El, doar Cel Inviat!
Tot mai multi oameni si-au intors fata de la Dumnezeu si se incred in sistemul occidental, in tehnologia de azi, ca si aparatorul si dumnezeul lor! Fals
Se intampla “de dragul pacii” in adunari neoprotestante
Mesajul acesta este inspirat din discutia avuta cu un frate, cred ca lucrator intr-o Biserica neoprotestanta, la intrigarea mea ca o ditamai crucea a fost pusa intr-o Biserica. El imi spunea ca de dragul pacii ar trebui sa tac, deoarece protestul meu ar putea aduce o consumare a bisericii inutila si in detrimentul unitatii unei biserici.
L-am asigurat pe acest frate sa fie pe pace, ca nu ma duc sa dau crucile jos de niciunde. Ma-ntreb insa de ce oare de dragul pacii n-ar fi capabili unii sa renunte la crucea aia? Sa zica: „mai oamnei buni, sunt fratii nostri veniti de la ortodocsi, daca se simt jigniti hai s-o dam jos”. Ori pacea in „directia asta” nu-i buna, mai repede lucreaza sa le „scoatem bateriile”, la cei care indraznesc sa comenteze, ca sa nu se mai consume nici pe ei si nici pe altii. Probabil ca “scoaterea bateriilor” ar insemna la unii: excluderea sau disciplina!　
La capitolul acesta au gresit si cei din Israel, au ajuns la un moment dat sa se inchine la o prajina (simbolul Jertfei lui Hristos), tocmai pentru ca nu L-au recunoscut pe Domnul in inaltarea acelui sarpe in pustie. De asemenea daca venea vreun profet al Domnului sa-i atentioneze, ii ucideau fara nici un pic de mila.
La fel istoria ne spune despre niste lupte ale iconoclastilor, dupa sute de ani de la inaltarea Domnului, unde au fost ucisi oameni, tot pentru idolatriile astea de cruci si tablouri, asta fiindca unii n-au inteles ca Hristos este viu si ca El si Cuvantul Sau trebuie sa ramana in centrul existentei noastre.
Asta a costat crestinismul ani de intuneric si teroare, ani in care Biblia a fost pusa deoparte si a primat teroarea, inchizitia, intunericul, materialismul si imbogatirea unor ierarhi, care se credeau alesi si imputerniciti de Dumnezeu, de fapt cei mai mari criminali din istoria crestinismului.
Am citit cu interes un articolul referitor la limba română, de fapt una din bogățiile încredințate nouă de Dumnezeu, prin venirea pe lume într-o familie de români, indiferent că această familie este în România sau oriunde într-o altă țară pe acest pământ.
Referitor la faptul că noi romănii am constituit comunități de biserici de limbă română și viabilitatea acestor biserici etnice, ține într-un anumit sens și de limba care le definește drept biserici etnice, este doar unul din motivele păstrării acestor biserici etnice.
Acum, referitor la păstrarea limbii române într-o țară străină, aici am găsit câteva modalități care au ținut la mine și familia mea, de asemenea pentru o buna bucată de vreme la biserica din care fac parte, de asemenea am și niște sugestii pe care le voi enumera mai jos:
Responsabilitatea principală în păstrarea unei limbi materne îi revine părintelui
Atunci când părinții se ocupă de învățarea limbii române, cu siguranță și comunitatea română, dintr-o țară alta decât România, își va păstra limba maternă.
De exemplu, pentru fetele mele eu le-am predat limba română de mici, am făcut rost de material didactic și le-am predat începând de la abecedar și până la gramatica limbii romane, le-am făcut rost de cărți în limba română, le-am încurajat să citească literatură română. Rezultatul este satisfăcător si ele se bucură mult de faptul că stapanesc foarte bine limba română.
O responsabilitate secundară, în promovarea limbii române, îi revine bisericii etnice dintr-o altă țară decât România
E foarte puțin timp în opt ore (să spunem) de biserică, într-o săptămână, să poți învăța pe un copil limba română. Cel mai probabil ei nu te vor înțelege la slujbele din Biserică deloc, eventual ar asimila puțină limbă română la serviciile de studiu biblic, începând de la stadiul de grădiniță și până la cei din clasele de tineret, însă asta înseamnă o muncă titanică din partea învățătorilor în pregătirea materialului didactic și în prezentarea lecțiilor. De obicei depinde de biserici, iar unde procentul din părinții care nu-i mai intereseaza atat de mult limba romana este majoritar, acolo și învățătorii de școală duminicală o să fie dezinteresați să prezinte lecțiile în limba română. Într-o astfel de biserică în câteva generații biserica română o să fie doar o firmă, acolo vrei, nu vrei, la un moment dat limba o să devina limba țării unde ne-am stabilit.
 O responsabilitate, de asemenea secundară, însă cu un rol determinant, revine altor organizații sau grupuri constituite, de limba română
Cel mai eficient mod de-a ne păstra limba română si de-a putea avea un scop ca și comunitate în acest sens, este constituirea de școli de limba română. În unele comunități deja sunt școli generale sau licee constituite și acreditate, unde se preda în limba română.
În felul acesta cu siguranță că limba română o să fie păstrată pentru generații și școala o să aibe un rol determinant în comunitațile noastre. Un rol determinant l-ar putea avea în înființarea de școli Ambasadele Romaniei din strainatate.
În asemenea comunități, cu siguranță că mai putem avea în vedere anumite activități organizate: spectacole, cluburi sau tabere cu specific românesc, însă șansa ca copiii noștri să învețe sau să păstreze limba întâlnindu-se foarte rar, este minimă.
Cam aceste posibilități le văd eu drept viabile cât de cât, mai pot să fie și altele, pentru păstrarea limbii române în comunitațile noastre din diaspora. Rolul primordial și determinant însă, cred că-l constituie părinții. Dacă acasă îl înveți pe copil, comunici cu el în limba română și te străduiești să știe copiii tăi limba, atunci și comunitățile și bisericile romănești vor putea să fie de viitor, altfel încet, încet vom fi asimilați de țările în care am emigrat și în câteva generații o să avem doar “firma” de biserici românești sau nu vom mai exista deloc.
Metodele de a destrăma familia au fost bine studiate de acei care, au avut, și încă mai au interesul să o distrugă.
   Tot ce ține de viața de familie a fost bine studiat, cercetat și astfel, împotrivitorii familiei au găsit vulnerabilități care le-au servit soților ca și defecte de gândire, viață de cuplu, stare materială. Singurătatea, atrage după sine 'reformarea timpului', a persoanei care rămâne singură din motive alese împreună de cuplu (câștigarea banilor! ) astfel, adaptându-se la o viață în afara timpului familial! Aici, intră victorios egoismul care se instalează comod în viața celui singur, ştrangulând altruismul și dărurirea în dragoste. De aici până la: reproșuri, defecte 'apărute la celălalt' nevăzute înainte de singurătate, nu mai este mult fiindcă toate, deschid un jurnal al ''nefericirii'' care se umple generos cu motive ale despărțirii și motivații egoiste. Victime? . . .  Familia! . . . Ea este cea mai abuzată azi, cea mai 'demodată', urâtă, învechită. . . până la. . . distrugere și penibil (după cum susțin 'cuplurile de ambianță' la înțelegere, fără obligații înscrise legal pe numele soțului, aşa cum ar trebui să fie).
   Asistăm jalnic, noi, cei care am avut șansa minunață să înțelegem sensul, valoarea și esența familiei, cum este considerată Cenușăreasa abuzată!
   Deplângem dezorientarea adulților egoiști care vin în cuplu cu pretenții personale la care n-ar renunța. . . 
   Tragicul acestei minunate celule dumnezeiești -FAMILIA-, o trăiesc părinții în viața lor dar și a copiilor lor care se implică bolnav în trădarea celei mai frumoase biserici ce asculta de Dumnezeu din dragoste!  
   Aici, în această ascultare de El și teamă sfântă care este înțelepciunea, au învățat familiile vii să-și apere cu sentimente curate biserica sufletelor lor: FAMILIA!
Mai important decât să îi învățăm pe oameni lucruri este să îi învățăm să își pună întrebari. Știind că orice întrebare pe care o pui are și un răspuns.
Motivul pentru care adeseori nu primim răspuns la anumite întrebări pe care ni le punem este faptul că noi filtrăm informația primită din duhul nostru în funcție de ce credem și ce ne place sau nu.
Răspunsul îl vom primi așadar atunci când nu mai oprim impulsurile din partea inimii în funcție de cât de logic, viabil, practic este din punctul nostru de vedere ceea ce ni se transmite.
Nu de învățătura născută din studiul rece pe care l-au întreprins alții sau cea care are la bază răspunsuri la întrebările altora avem nevoie. Ci de învățăturile pe care le învățăm singuri din continua căutare a răspunsurilor la întrebările noastre. Pentru că aceste învățături sunt ale noastre și sunt mai profunde decât cele pe care le-am primi ca răspuns la căutările altora.
Răspunsul la întrebarea ta va duce la o întrebare și mai profundă, al cărei răspuns îți va revela ceea ce ai nevoie să știi. Pentru că, la fel ca în rugăciune, răspunsurile primite sunt răspunsurile noastre, nu ale altora.
De aceea nu înțeleg aplecarea aceasta nefirească asupra rugăciunilor învățate în biserici și familie. Adâncimile acelor rugăciuni nu ne aparțin. Sunt cele în care s-au scufundat alții în îmbrățișarea dragostei proprii, inimitabile, pentru Dumnezeul lor.
Rugaciunea, ca și întrebarea asupra vieții, trebuie să fie personală. Din ele se naște, pe de-o parte, mistica trăirii vieții creștine proprii, pe de alta, cunoașterea fundamentală care ne va adânci în prima.
Înaintea lucrării tale spirituale trebuie să se desfășoare o alta care să o recomande.
La fel cum Ioan Botezatorul a lucrat și și-a dus misiunea până la capăt chiar înainte de a începe cea a Lui Isus, și lucrarea chemării tale trebuie să fie precedată de o alta. A ta sau a altuia. Dar care să o deschidă pe a ta.
Cum ar putea începe totul
Poate că la fel ca mine, și tu, atunci când ai intrat într-o biserică, ai vrut ca membru să te apuci de treaba la care ai simțit și crezut că ești chemat. Poate că și ție ți s-a spus că pe moment este mai bine să iei un loc pe-un scaun și să aștepti momentul potrivit. Să privești, să înveți, să aștepți momentul propice serviciului tău spiritual. De cele mai multe ori, asta înseamnă să începi de jos, să înveți să slujești până la timpul maturizării tale. Ca apoi să o pornești la drum după rânduieli și în totală supunere față de autoritatea locului.
Și poate că, la fel ca mine, nu ai avut nimic impotriva ideii de a începe cu primul pas smerit intrarea în slujirea semenilor tăi după nevoile locului în care te afli. Doar că ai dorit să începi slujirea de jos prin lucrarea chemării tale, și nu în cea a administrației altuia…
Înainte de lucrare intri în biserică
Nu este nimic rău să stai la ușa bisericii și să primești cu o inimă ospitalieră oamenii care intră dacă ai o inimă caldă și un suflet deschis. Nu este nimic greșit și nelalocul lui să servești la mese, să împarți pomenile, ajutoarele, dacă inima ta lăcrimează pentru oameni și te doare sufletul pentru lipsurile din viața lor. Dar îți dorești ca toate acestea să se petreacă pentru o perioadă în care să înveți să lucrezi în armonie cu ceilalți și să te integrezi unui organism spiritual.
Lucrarea smerită a începutului slujirii tale trebuie, mai devreme decât mai târziu, să se petreacă în cadrul misiunii tale pe care ai primit-o de sus.

Sufletul este icoana noastră de taină conştientizată şi eternizată, prototipul, modelul interactiv, temporar colocatar dar independent de trup. Sufletul se foloseşte de trup precum o pasăre de cuib să ouă, să scoată pui, să se adăpostească o primvară, o vară, iar când vine toamna şi pe timpul iernii să plece în ţările calde.
 Sufletul este precum un pod peste o prăpastie adâncă și fără de margini. Un pod unește dar totodată separă cele două maluri pe care este așezat: un mal în lumea aceasta, celălalt în lumea care va să vină. Pentru că leagă cele două lumi ca o ancoră avem de multe ori intuiția, presimțirea, conștiința continuității propriilor vieți, senzația că suntem pe drum dar că nu am ajuns încă unde trebuie să ajungem. Sufletul ne ține conștiința trează, alertă, că dedesubt în substraturile mistice ale ființei există o prăpastie care fără de saltul înălțării și al învierii sufletului pare de netrecut. Sufletul este direcția, drumul cu sens unic din viață, prin labirintul morții, înapoi la viață și lumină.
 Sufletul este realitatea noastră lăuntrică, oglindă între oglinzi care pot reflecta identitatea, conturul formelor, a trupului, dar care nu pot conține procesul, esența, întreg adevărul în plinătatea, viabilitatea acestuia. Ne putem vedea mai bine sufletele, nu numai trupurile, atunci când ne redeșteptăm spiritual, când ni se ia vặlul aparenţei de pe ochi, când ne naștem din nou din duh.
 Sufletul este spiritual, invizibil, imaterial, serafic. Contrar percepției și paradoxal, dar partea invizibilă, nevăzută, imaterială a ceea ce există nu este mai puțin reală, mai puțin perenă decât partea materială, vizibilă, supusă legilor fizicii și ale proceselor naturale. Intelectul, conștiința, voința, respirația, sunt reale deși nu se văd.
 Sufletul este acea voce discretă, intimă, subtilă, pe care numai Dumnezeu o poate auzi. El ne-a lăsat acest mijloc tainic de comuniune și comunicare personală și directă pentru a ne putea asculta atunci când suntem la mare nevoie, când Îl chemăm cu inima smerită în rugăciune. Iar dacă ni se pare că Dumnezeu nu ne aude trebuie poate să schimbăm tonul, să vorbim mai încet. Poate să ne rugăm în cât mai puține cuvinte, poate să ne rugăm fără cuvinte, să-L putem auzi pe Dumnezeu în liniște. Dumnezeu care este prezent pretutindenea poate auzi și înregistra chiar și cele mai tainice și subtile momente de liniște sufletească.
Orice suflet care este viu spiritual, care-l caută pe Dumnezeu, intră în relație spirituală, nevazută, cu Duhul Sfânt, și astfel fiind ancorat la Corabia Mântuirii, chiar dacă trupul se stinge, nimic nu poate desface legătura tainică, quantică, frânghia de lumină a spiritului dintre Dumnezeu și suflet. Orice suflet însetat spiritual nu moare fiind suflarea lui Dumnezeu peste țărână, totuși agonizeză o vreme în trup trăind acea stare a celei de-a doua morți, a “morții eterne a sufletului nemuritor”.
Sufletul nu poate sta veșnic separat de trup deoarece ontologic sufletul și trupul au fost create împreună și în același timp, sunt și rămân legate unul de altul cu un păienjeniș de forțe, energii și relații subtile, de natură divină, pe care puterea disruptivă a morții nu le poate amputa definitiv. Dar în procesul de transfigurare a persoanei umane separarea temporară și aparentă prin moarte devine soteriologic necesară pentru faptul că prin reunire, prin înviere, și sufletul și trupul sunt ridicate din condiția originală, naturală, la o condiție și relație superioară, aceea a existenței durabile, perene, în prezența și lumina duhului sfânt.
 Despărțirea trupului de suflet prin moarte este temporară, regretabilă și dureroasă omenește fiindcă suntem ființe sensibile și inteligibile, cu imaginație și conștiinta finalității și a fatalității morții. Aceasta despărțire este însă necesară și parte a planului divin de salvare, pentru o nouă orientare, structurare și remodelare spirituală, pentru o nouă racordare a legaturilor intrinseci, a unității care există între suflet și trup. Astfel înnoite și redirecționate spiritual, dotate cu energiile harului divin, trupul și sufletul devin incoruptibile și capabile să moștenească împaratia veșnică a lui Dumnezeu.
La învierea lumii, sufletele noastre se vor întoarce la trupuri precum păsările migratoare la cuiburile lor după o iarnă lungă și tristă.
 După credința multora, după moartea trupului sufletele plutesc prin cer precum meteorii. Odată rupte de legea naturii, de lumea acestea, sufletele vor intra sub forța de graviație și de atracție a unei alte lumi, a unei alte realități, perene, durabile.
 Iisus a fost câteodată obosit, dar pentru a sfinți truda noastră, de a o face mai acceptabilă; a fost flămând pentru a ne face pe noi mai sătui, pentru a binecuvanta pâinea noastră cea spre ființă; a plâns, dar pentru a transforma lacrimile noastre de suferință și pocăință în lacrimi de bucurie și sfințenie. Jertfa Sa a fost rod al iubirii dumnezeiești pentru noi, cei mai mici frați ai săi.
 Învierea pascală a omului este totuși alta decât eternitatea lui Dumnezeu. Timpul pascal omenesc, deși nesfârșit nu este creator al unei lumi și a unui spațiu în afara lui Dumnezeu. Este transcendentă, ieșire din contingența timpului și a spațiului. Numai Dumnezeu poate crea peren, distruge și învia lumea, adică în ultimă instanță are puterea să facă și să refacă oala de lut, ulciorul, lucrarea mâinilor Sale.
 Liniștea sufletească atât de dorită este însă o realitate greu de îndurat pentru omul obișnuit cu neliniștea. Omul se simte precum o corabie mânată de vânt și îi este greu să se oprească măcar câteva clipe din cursul nestăvilit al timpului. Iar când ne oprim, atunci avalanșa trecutului năvălește peste noi și ne înconjoară de parcă ne-ar urmări pentru o trădare.
 Omul nu are suflet, mai degrabă este suflet, suflare a lui Dumnezeu. Dumnezeu l-a creat pe om suflet viu. Iar când omul a alunecat, căzând în păcatul de moarte, și-a trimis pe unicul său Fiu care a plătit cu propria viață pentru salvarea sufletului omenesc. Dumnezeu l-a binecuvânt pe om cu darul cel mai de preț și tot El a plătit un preț mare pentru răscumpărare. Și fiindcă sufletul nu este de fapt al nostru ci al lui Dumnezeu, nu avem deci dreptul să-l vindem. Iar dacă sufletul ar fi al nostru, și l-am vinde noi n-am rămâne de fapt cu nimic. N-ar avea cine să se bucure chiar dacă am primi ca preț toată lumea, fiindcă în ultimă instanță nici n-am mai exista. Un om fără de suflet nu mai este om, ființă creată după chipul și asemănarea lui Dumnezeu. Iar un suflet pierdut și nerăscumpărat este pierdut pentru totdeauna.
Când se desparte de trup sufletul transcende timpul, spațiul, legile naturii și ale gravitației și se umple cu lumină din oceanul de mir dumnezeisc. Ca o amforă golită de lutul pământesc, sufletul păstrează forma trupului care astfel se umple cu mirul divin.
Sufletul este adevărata noastră identitate, eul care ne definește ca persoană, ca entitate aparte, deși uniți prin miriade de tentacole și legături cu trupul, cu mediul înconjurător, cu dimensiunile transcendentale și serafice ale realității. Fără de aripile de lumină ale sufletului trupul s-ar prăbuși în țărână. Sufletul posedă valori și valențe transcedentale, perene, celeste. De aceea sufletul caută lumină și fiindcă este lumină nu poate rămâne cu trupul veșnic în umbra morții. Sufletul se ridică la ceruri de unde a venit, și prin înviere ne reconectează cu sursa primară, cu lumina sfântă a lui Dumnezeu.
 În viața din lumea aceasta suntem un amalgam; parte muritori, parte nemuritori; parte înger, parte fiară; parte sfințenie, parte demonic; parte materie și parte duh; parte trup și parte suflet. Un câmp invizibil de luptă și numai la asfințit putem ști cine a învins în noi. De obicei învinge partea căreia prin liberă voință i ne dedicăm. Sufletul este solul care se desprinde de trup și zboară precum un înger până la tronul lui Dumnezeu să-i ducă vestea care parte din noi a învins.
 Dacă Iisus ar fi crezut doar în „nemurirea sufletului” și nu și în înviere, Iisus ar fi murit liniștit și împăcat cu soarta precum fericitul Socrate. De ce se putea teme știind că sufletul este oricum nemuritor? Nu L-ar mai fi rugat pe Tatal să treacă de la El, dacă era o altă alternativă, potirul suferinței și al morții, nu le-ar mai fi cerut insistent apostolilor sa vegheze ca El să nu rămână singur când se apropia clipa fatală a confruntării cu moartea, n-ar mai fi strigat în disperare pe cruce „Eli, Eli, mama sabactani”.  Numai că trăind și murind cu speranța învierii din morți, Iisus a Înviat, pe când sufletul lui Socrate își continuă somnul de veci.
Simplu spus, depresia este moartea cea rece a sufletului.
Ea este o ucigașă totodată.
Ucide tot ce poate să aibă viață în sufletul tău. Ucide speranțe, dorințe, sentimente, emoții. Este o stare de imponderabilitate amețitoare.
Depresia omoară orice prunc nenăscut al cugetului uman, cufundându-l în apa tulbure de sub pojghița groasă a morții.
Nu speri, nu tinzi, nu te bucuri de bucuria nimănui și nu suferi de durerea niciunuia dintre semenii tăi. E stingere. Iar în această stingere, cu fiecare celulă care moare în tine, moare orice vis strecurat în vinele trupului tău.
Iar visul e viață, e sânge pentru suflet. El oxigenează creierul aflat în inima cu care credem și dorim dincolo de înțelesuri. Și care făurește minuni.
Depresia însă este o sfârșeală înconjurată de indiferență.
Totuși, indiferent cum aș descrie această plagă a modernității, cea mai amețitoare definiție a ei am întâlnit-o în expresia
Nu știu dacă este rodul neputințelor închipuite. Nu știu dacă e vlăstarul fricii de monștri invazivi ai imaginației. Dar sigur este pierderea nădejdii… Cea care te trage după sine neînțeles spre ziua de mâine.

Care e soluția?
Pai, nu este terapia ocupațională.
Oricât ai încerca să astupi gura bestiei depresiei, nu o poți face folosind elementele moarte ale existenței tale pământești. Poți să te ocupi cu diverse lucruri pentru a-ți umple mintea, încercând să-i zădărnicești maleficului planurile de exterminare, dar oare ce poate fi atât de important încât să îți poată menține atenția pe o perioadă suficientă de timp ca să ieși din zona gândirii distructive? Cu orice vrei să te ocupi, tu trebuie să-i transferi viața ta ca să aibă suficientă energie să te preocupe. Să însemne ceva pentru tine, să îți dea un sens.
Dar care viață?
Ce-i pozitiv într-o lume a negativității minții cuprinse de depresie? Centrul ei de comandă este tocmai locul unde ar trebui să-ți operezi schimbările de gândire.
Tu nu ai nevoie de câteva gânduri pozitive de care să te agăți. Ai nevoie cel puțin de unul credibil care să te tragă afară din temniță, sfărâmând gratiile. Dar așa cum nu poate un orb să conducă alt orb, nu poate un gând fără țel să tragă o întreagă gândire afară din matcă sau să-i sfărâme întregul edificiu, copleșitor de subconștientizat, și să construiască o noua locuință, curată, sănătoasă gândirii.
Așadar, lupta cu mintea nu este în minte. Lupta cu mintea este în afara ei.
Abia ieșisem din iarnă... cu inima încă înfrigurată, cu priviri obosite de dorul luminii de primăvară. 
Cu haine grele,ce-și confortau fără simțire toată povara pe sufletul meu... 
Mi-aduc aminte de pașii grei, obosiți, parcă nesiguri că ''ceva îi chema afară să vadă primul fir de iarbă ..o căciuliță albă, aplecată spre mama -zăpadă parcă îmbrăcată-n teama că n-ar vrea s-o părăsească...
Doar mânuțele-i ''două frunzulițe'' stăteau ridicate semeț, hotărâte să cunoască ce-nsemna ''afară'' cuvânt auzit acolo ,sub pătura mamei -zăpadă care ''se pierdea cu firea când simțea un val de caldură...
Am zâmbit sufletește și am îngenuncheat acolo pe omăt surprinzându-mă vorbind cu micul rapsod cu față albă,i-am urat ;bun venit'! -asigurăndu-l că afară e mult mai bine ca ''înăuntru'',i-am sărutat cu o lacrimă- de bucurie venirea... 
-Doamne! 
Un ghiocel poate să alunge toate iernile sufletului!? toate poverile,nopțile nedormite și ..spaimele ce dădeau târcoale de multe ori cu privire la ;țară, familie, prezent și viitor.?
O umbră de aducere aminte...
...Se ridică mai sprintenă decât venise, de parcă n-ar fi avut hainele grele și pașii atât de largi,,,nesiguri. 
Zilele treceau și ghiocelul și -a chemat toți prietenii; zambile, toporași, năsturași cu fețe înforite, colorate cerește și parfum.... dumnezeiesc. 
Ei însoțeau mama atât de fericită în rugi, treburile gospodăriei , grădinii,stăteau într-o smereneie parfumată când ea-și pleca genunchii în rugi ce aduceau alte flori.cu alte mirosuri..mai puternice, mai curate, un parfum pe care ele, florile ar fi vrut să-l aibe... 
Vara sosi și ea degrabă că semințele puse în primăvară au înflorit ,au adus rod;el, albine, fluturi iar căldura razelor de soare împrăștiau lumini . 
Era un dans superb de ploi și..curcubeie! 
-Un rai ! -mulțumea mama cu glas umed de lacrimi... 
Se făcuseră poamele dulci,umpleau de miros grădina mai ales seara când după căldurile verii venea ploaia și le stropea ,astfel că poamele-și ''rodeau parfumul'' .
...Serile veneau mai devreme... parcă se grăbeau și ele să nu piardă din aroma lăsată de poame.
Aduceau cu ele răcoare și se bucurau să audă mulțumirile celor doritori de seri ca ele.
... Au venit până-ntro seară cănd au fost însoțite de un cavaler cu plete de vânt și priviri grăbite să facă loc 'Doamnei în aur, aramă și dulce rod. .. Ce fericire!
Dacă nici ȋn Anno Domini 2017, iepurele „Alba” nu va fi văzut prin saloanele marilor expoziţii de artă modernă şi contemporană internaţională atunci ȋnseamnă fie că adoratul iepure nu se simte prea bine, fie ca a trecut la cele veşnice. Ȋn care caz, ar fi o mare pierdere atât pentru arta postmodernă cât şi pentru ingineria genetică. „Alba” este, sau a fost, un iepure luminos cu nimb angelic precum sfinţii din icoanele bizantine. Iepuroaica, mama sa, s-a născut ȋn pampasul argentinian de unde a fost transportată de un artist pe calea aerului, peste curenţii turbulenţi de deasupra oceanului, ȋntr-o ţară europeană cu tehnologie avansată şi cu tradiţie culturală de mare prestigiu, la un laborator specializat ȋn ingineria genetică de „clonare”. Acolo ovula fertilizată a iepuroaicei a fost injectată cu proteină fluorescentă extrasă de la o meduză, astfel ȋncât s-a creat ca prin minune opera de artă „Alba”, un iepure strălucitor, fosforescent, exponat venerat de artă vie. Dacă iepurelui „Alba” i s-ar fi „fixat” şi gena imortalităţii, cultura lumii s-ar fi pricopsit cu o capodoperă de artă de-a dreptul nemuritoare.
Aşadar ȋn anno Domini 2017, sub zorii noului început de eon luminos ȋn care am intrat, cultura aşa zis tradiţională, valoarea estetică, creativitatea artistică autentică, sunt depăşite, au rămas în umbra istoriei, sunt sub eclipsă axiologică, şi deci nu mai contează aşa de mult. Contează doar să fii diferit, excentric, eclectic, şocant. Arta îşi găseşte justificare doar dacă este anti-tradiţională, anti-creştină, chiar anti-modernă, fiindcă modernismul care s-a născut ȋn focul revoluţiilor intelectuale ateiste şi a fost legitimat cândva ca un răspuns al omului luminat şi înzestrat cu darurile raţiunii pure şi practice şi ale categoriilor imperative de judecată ȋndreptate împotriva tradiţiei mistice creştine, este acum ȋnsăşi la vârsta senectuţii culturale. La tinereţe şi mai ales la maturizare prin experienţa istorică şi propulsat de curenţii filozofici subterani ai iluminismului şi ai idealismului european, modernismul a căpătat statură şi vocaţie estetică aparte, stil, ethos consacrat. Şi fiindcă în procesul de continuitate culturală, cum era şi firesc, modernismul şi-a însuşit sau păstrat totuşi multe din vestigiile tradiţiei, trebuie de acum demolat, buldozat, pentru a face loc etosului postmodern, să se poată crea ceva nou, fie şi dacă astfel de noutate înseamnă blasfemie, dizarmonie, ironie, sarcasm, cinism, desacralizare, dezumanizare, iepure fluorescent viu. Postmodernismul a adus pe scena teatrului contemporan o grădină zoologică de idei excentrice, subiective, obscure, iraţionale, deabia scăpate din lada de zestre a Pandorei, a religiilor esoterice şi neopăgâne.
Trăim de fapt de mai multă vreme în era post-culturii moderne, în perioada abolirii şi a eliminarii transcendenţei estetice din mintea omului şi din creaţia artistică. După ce am abandonat religia, morala şi metafizica, s-a instaurat în lume tirania relativismului, a banalizării, nu numai în artă, imaginaţie şi fantezia artistica ci şi în stilurile de viaţă care au devenit din ce în ce mai non-tradiţionale şi anti-conservative. Suntem asaltaţi de consumatorismul compulsiv, de hedonism, de pofta de gratificare instantanee, de extazul ad-hoc, de kitsch eclectic. In piesa de teatru de pe scena lumii contemporane frumosul îşi pierde coroana sacră, blazonul transcedental, de prinţesă a virtuţilor şi a valorilor estetice şi morale, devenind o figurină decorativă oarecare cu fizionomie abstractă, fără aură, demitologizată. De când am intrat in zodia Eonului lui Aquarius unde totul stă sub semnul fluidităţii, al norilor tulburi dinainte de potop, legile morale, restricţiile cutumei, regulile de viaţa normală, înţelepciunea tradiţională, realitatea supranaturală, şi-au pierdut puterea de atracţie, forţa magnetică, bazele unificatoare ale culturii şi civilizaţiei, leaganul în care s-a născut, a crescut şi s-a format specia omenească, omul convenabil şi modest botezat de om „homo sapiens”, adică înţelept. Materiale „self-help”, „experienţe spirituale”, sunt peste tot, în toate mediile şi tradiţiile, dar sunt experienţe ale unei religii lumeşti, de orientare neopăgână, fără de credinţă spirituală şi har, fără adevăr revelat.
Dacă Dumnezeu este mort aşa cum ni se tot spune ȋn ultima sută de ani atunci şi omul este mort măcar că este viu ȋn carne şi oase, măcar că-i străluceşte mintea de inteligenţă şi mândrie faustică. Măcar că ridică ȋn afara sa babiloane şi bazaruri de obiecte, un univers virtual asemănător cu visul sau coşmarul. Fără duhul lui Dumnezeu ȋn om se stinge acea flacară divină, acel foc sacru care l-a ridicat pe om din ţărână şi dintre animale şi-i ȋnnobileaza fiinţa şi condiţia spirituală. Astfel că nu filozofia vieţii ȋntru adevăr, a vieţii celei noi ȋndumnezeite, a teleologiei şi soteriologiei, a transcendenţei, este ceea ce inspiră astăzi artistul ci tanatologia culturală, a decrepitudinii morale si a nihilismului religios, a apariţiei fiinţei hibride, „nanoantromorfice”, antiteologice, anticulturale. Drept urmare şi consecinţă suntem spectatorii unui crize axiologice, relativiste, a unui climat al creaţiei ȋn care nu mai sunt judecaţi de valoare morală ori estetică. Concomitent cu procesul de „dezumanizare a artei”, şi drept consecinţa a acesteia apare şi „cultul artificialităţii”, de manipulare comercială a gustului estetic. Se chiar spune că oricine a gustat din elixirurile şi sublimul estetic etern, transcedental, nu are ce să ofere artei, arta avându-şi lumea sa, universul său liber şi independent de orice exaltare şi extrapolare metafizică.
Se simte pe undeva nevoia de vraci versaţi cu veleităţi exoterice, capabili să înţeleagă despre ce este vorba în noile forme de exprimare şi reprezentare artistică, care să traducă şi să interpreteze limbajul perplex al atâtor creaţii artistice esoterice expuse ȋn muzeele lumii. Pentru mulţi iubitori de frumos s-au ridicat parcă punţile de comunicare şi de ȋnţelegere şi cu memoria culturală a tradiţiei ştearsă, sau estompată, nu mai pot intui structurile logice, pilonii de rezistenţă ai noului edificiu cultural. Din universul poetic al expoziţiilor de artă au rămas doar pereţii goi, abstracţi, non-sensul, improvizaţia. Pentru mulţi arta nu mai este un vis lucid, o reverie, cosmos creat de fabrica de idei şi de imagini a minţii pentru a face viaţa mai edulcorată şi mai sensibilă. Lipsa de interes pentru valoarea estetică ori morală intrinsecă a artei revelate ori inspirate, lasă loc liber substitutelor seculare şi hedonist-consumatoriste să invadeze spaţiul cultural, să ne umple golul sufletesc cu mai multa anxietate.
Numai că ȋnsăşi fenomenul descralizarii artei este rezultat şi reflecţie a desacralizării omului, a icoanei vii a lui Dumenzeu ȋn această lume. Dacă în secolul al 19-lea s-a proclamat moartea lui Dumnezeu, în secolul al 20-lea a urmat moartea ontologică, spirituală şi morală a omului. Şi drept consecinţă suntem acum martori şi spectatori ai procesului de dezumanizare a artei. Asistăm la procesul de secularizare, vulgarizare şi păgânizare a culturii, al comercializării excesive a artei având drept consecinţe deteriorarea valorii estetice şi slăbirea suflului spiritual al creaţiei artistice. Pierzându-şi vocaţia metafizică ori voit, aprioric, renunţându-se la substratul spiritual, sacru, la valoarea în sine, cultura modernă şi postmoderna şi-au asumat implicit riscul dezechilibrului, al debusolării şi alienarii atât ȋn ceea ce priveşte actul creator „per se” cât şi funcţia şi vocaţia axiologică, transcedentală. Spiritul estetic autentic s-a dovedit istoric potrivit şi compatibil cu spiritul moral şi religios. Sunt o prelungire axiologică ȋntru transcendent a valorilor acestora, sunt aura, coroana de spini de pe fruntea luminoasă, calmă, „aequo animo”, a sfinţilor şi contemplativilor, a creatorilor şi a iubitorilor de frumos.
Prinşi în capcana materială, iubitorii de cultură şi creatorii de frumos de pretutindeni au devenit astfel dependenţi de influenţa banului, a buzunarelor adânci, care controlează promovarea şi ierarhizarea valorilor. Increderea oarbă şi servilă a omului ȋn puterea banului transcende imperii, culturi, naţiuni, crezuri religioase şi orientări politice. Banul este singura valoare universal recunoscută de majoritatea oamenilor, şi cum arta, publicitatea şi promovarea artistului se fac ȋn cea mai mare masură cu bani, puterea banilor determină „ipso facto” şi valoarea artei şi poziţia profesională a artistului. Nu valoarea intrinsecă a artei contează în ultimă intanţă ci gustul ori lipsa de gust estetic a lui Maecenas, patronul absolut şi zeu al artelor, cel care are resurse financiare şi este dispus să plătească arta şi artistul. După revoluţia informaţională şi virtuală, s-a instaurat şi votul popular al vizualizării, dar numărul de „click”-uri nu reflectă neapărat şi nivelul de cultivare ori expertiză estetică al juriului sau al electoratului anonim.
Este drept că artistul este liber să creeze cum şi ce vrea, numai că arta autentică şi de valoare este ȋn mare măsură marginalizată, ignorată, ȋnăbuşită din faşă de valurile tulburi şi de aluviunile imaginaţiei celei mai excentrice şi abnormale, de toată producţia ȋn masă de non-valoare şi pseudo-artă răsplătite financiar şi ȋncununate cu laurii noii ordini culturale şi a corectitudinii politice. Se poate vedea pretutindeni că un alt duh, altul decât cel al tradiţiei culturale umaniste şi religioase, a venit să tulbure apele şi să deplaseze până la dezechilibru scara de valori. Ispiteşte şi bântuie peste tot demonul nihilismului şi al relativismului estetic şi moral.
Nu se ştie dacă este doar imaginară ori autentică „spovedania” marelui maestru al artei moderne Picasso. Ȋntr-un interviu, care trebuie spus că nu este autentificat, maestrul nu se consideră pe sine un artist ȋn ȋnţelesul clasic al cuvântului precum Giotto, Tiţian, Rembrandt şi Goya. Marele maestru ar fi „mărturisit” că ar fi pictat de multe ori doar să satisfacă gustul şi snobismul atâtor critici de artă şi al celor care l-au adulat şi idolizat ca pe un demiurg. Cu alte cuvinte ar fi creat ceea ce diletanţii sau aşa zişii experţi aşteptau de la el, maestru fiind conştient ca participă de fapt la o farsă artistică. Nu sunt în masură să judec sau să demonstrez veridicitatea sau autenticitatea mărturisirii marelui maestru. Adevărul este însă că lumea de astăzi este blagoslovită cu o producţie de artă aşa zis modernă şi abstractă, cu un amalgam de linii, forme şi pete pe perete, care pretind a exprima figurativ şi artistic aspiraţiile şi ȋntregul spectru al sensibilitaţii, logicii, raţionalitaţii şi a sacrului din fiinţa şi conştiinţa omenescă. Arta de acest gen a chiar reuşit să se impună ca o dogma artistică după care se apreciază noutatea şi valoarea artistică. Graţie acestei mode culturale care se poartă, tot ceea ce este profanator, blasfemiator, excentric şi chiar grotesc este legitimat ca autentic şi este venerat iconodul, demononolatru.
Concluzia la care au ajuns unele cercuri nu lipsite şi de interes comercial şi mercantil este că salvarea artei ar trebui să fie kitsch-ul. Chiar dacă nu aspiră ca marfa lor să fie recunoscută şi legitimată ca artă în sensul clasic, tradiţional al cuvântului, promotorii conceptiei „kitsch” propun ca arta de tip „kitsch” să fie recunoscută dacă nu după criterii estetice, axiologice, să fie respectată ca potenţial şi forţă culturală dominantă, expresie a libertăţii publicului de a determina şi controla prin interesul şi prin dispoziţia de a plăti ceea ce-i place. Kitsch-ul nu pretinde a fi slujitor devotat al adevărului religios, estetic, moral. Kitsch-ul se prezinta doar ca un obiect comercial, utilitar, propagandistic, pragmatic, apreciat şi căutat de public. Cu alte cuvinte, în condiţiile noii economii de piaţa, a globalizării, kitsch-ul este răspunsul comercial şi artistic potrivit, aşa cum era nu demult arta mercenar-politică a realismului socialist şi comunist.
Unii critici consideră arta şi cultura contemporană ca fiind un fenomen memetic, iar pe om ca pe un colportor al discursului şi al ideilor culturale şi artistice, idei la propagarea cărora omul participă conştient ori inconştient, de multe ori ȋmpotriva propriului interes. Procesul este asemănător celui prin care agenţii patogeni, parazitari, infestează un organism şi de aici trec mai departe la alte organisme. Rezistenţa organismelor scade, organismele se îmbolnăvesc şi mor unul câte unul, dar agenţii patogeni rămân, supravieţuiesc. Tot aşa şi cu multe din ideile, modelele şi modele artistice postmoderne care germinează la un moment dat ȋn imaginaţia lipsită de imunitate spirituală şi har divin a unora, proliferează trecând prin alte minţi şi suflete vulnerabile, slăbind mediul prin care trec, până când reuşesc să producă în lume o epidemie culturală.
Niciodată în istorie nu a fost o vreme în care oamenii să fie buni, dar au fost timpuri când oamenilor le-a fost ruşine de răutatea lor. Acum ne-am degenerat până în punctul că facem glume pe seama căilor noastre păcătoase şi a eticii noastre scandaloase. Când filosofia morală a unei întregi generaţii devine în aşa fel încât oamenii îşi pot etala răutatea şi putreziciunea şi sfârşesc prin a fi lăudaţi pe prima pagina a ziarelor noastre, atunci Dumnezeu nu Îşi va mai opri mânia. Vom putrezi din interior... Când spunem că aceasta este pustia, avem faptele înaintea ochilor noştri. Pustia se referă doar la noi. Dacă aceasta e tot ce putem vedea, aş spune: Slavă lui Dumnezeu pentru Mireasa pură a lui Hristos care oglindeşte lumina Lui în toiul acestui întuneric actual!  Dar nu pot spune acest lucru şi, în acelaşi timp, să spun adevărul. Biserica creştină, în loc să plutească deasupra tuturor acestora, liberă, curată şi separată, îşi are vechea barcă fisurată la fiecare îmbinare, iar apa pătrunde... Biserica şi lumea s-au împletit atât de mult încât este greu să deosebeşti una de alta. Lumea a afectat într-atât standardele morale ale bisericii încât creştinii spun că ei cred în Hristos şi totuşi, nu s-au deranjat niciodată să-şi schimbe atitudinile şi standardele morale. Cum a fost în timpul lui Ioan, aşa este şi azi. Conducătorii religioşi se apărau pe ei înşişi şi tradiţiile lor. Voiau să fie lăsaţi în pace. Voiau să fie recunoscuţi. Nu voiau să fie deranjaţi. Voiau să se ducă la biserică pentru a se simţi bine. Dar pretutindeni în jurul lor, caracteristicile pustiei biruiau. Voiau să se ducă la biserică pentru că ,,e atât de linişte acolo". Liderii laşi făceau convertiţi, dar erau convertiţi aduşi la conduita zilei lipsită de scop moral şi inutilă. Acum predicăm Evanghelia, spunem noi şi facem convertiţi - dar facem convertiţi la pustie... Facem convertiţi la inutilitatea şi goliciunea unei biserici compromise. Nu ştiu dacă Dumnezeu va ridica un alt Ioan Botezatorul înainte de a doua venire a Domnului. Dacă va face astfel, unul din lucrurile pentru care biserica ar trebui să se pregătească este să fie tulburata, profund tulburată. Evaluez biserica al cărei pastor sunt. Onestitatea de bază îmi cere să spun că, în comparaţie cu bisericile obişnuite, este o biserică bună. Un mare procentaj din membri sunt oameni buni şi morali. Dacă ar fi rugaţi să conducă rugăciunea, ar putea-o face. Mulţi dintre ei ar putea ajuta un om care-L caută pe Hristos să-L găsească. Contribuie cu generozitate pentru misiuni şi alte cauze nobile. Dar chiar în adunarea mea, câtă dezordine este! În comparaţie cu ceea ce ar trebui să fie o biserică, cât de multă dezordine este în vieţile noastre; dezordine spirituală în vieţile şi inimile noastre! Câtă risipă este! Există risipă a darurilor vitale ale lui Dumnezeu, risipă a abilităţilor, a vieţii şi a timpului. Pustia este caracterizată de risipă. Iar locurile care au fost risipite nu mai sunt bune nici pentru Dumnezeu, nici pentru oameni. Poate că şi tu te vezi nevoit să recunoşti că starea pe care am descris-o, descrie de asemenea şi viaţa ta. Poate că inima ta este mai degrabă ca o pustie decât ca o grădină, mai degrabă ca împrejurimile Iordanului decât ca grădina lui Dumnezeu. Foarte puţină vegetaţie creşte în pustie şi nimic nu ajunge la maturitate cu adevărat. Dacă există vreo roadă este pipernicită. Dacă există grâne, sunt de calitate inferioara din cauza uscăciunii. Te întreb, ce îi vei arăta Domnului ca urmare a slujirii tale?  Cât este de tragic ca un om să fi fost născut din nou şi totuşi, să nu aibă roadă pe care să o prezinte pentru credinţa lui creştină. Cât este de tragic să-ţi trăieşti viaţa fără să fi făcut ceva cu adevărat pentru Cristos!”
Am citit povestea unei mame  creștine bolnavă de depresie în urma divorțului.
   Acolo, se puteau simți fără efort luptele sufletești, întunericul în care s-a zbătut să iasă, să scape din chinuitoarea strâmtorare. 
   Mi-am permis să comentez în felul următor, eu fiind împotriva divorțului în familie.
    ...Depresia este întunericul în care bâjbâim pentru o vreme ( sau definitiv!) în încercarea disperată de-a găsi ușița ce duce spre lumină. Am scris ''definitiv'' datorită bazei personale în care ai ajuns în întuneric înainte de neagra perdea! Cei cu nădejdea în Dumnezeu, mai încearcă să găsească ușița spre lumină; ceilalți, sunt cei care renunță și fac parte din ''definitiv''.    Povestea tinerei de mai sus este doar povestea ei! Acolo sunt ideile ei, gândurile și trăirile ei . Nu ți se va potrivi nimic din ceea ce ei i s-a potrivit ( citiorule!). Fiecare avem drum separat în viață, chiar dacă suntem semeni .  În regulamentul de circulație rutieră sunt prevenții ca și în medicină . Previne decât să tratezi!!! Previne! ( divorțul ca să nu ajungi să cauți disperata idee prin care să te vindeci !)
   Divorțul, cred eu, este marea cezariană în care eşti operată pe viu, din care ți se scot toate emoțiile sufleteşti de cuplu sau de familie ( când sunt și părinți dar și copii!)
   Cred că este cea mai grea operație de suportat, care nu se va vindeca niciodată pentru că în ea vei găsi de fiecare dată, indiferent de timp și vârstă, și durerile celor care ți-au fost extirpați sau ''i-ai scos benevol '' din tine.
   Divorțul este o plagă deschisă care se poate infecta urât , care va mirosi greu și peste ani!
   Va lăsa urme nevindecate !
   Prevenția, terapia soților ( ținând cont și de viața copiilor, care-i iubesc deopotrivă pe ambii părinți daca nu sunt influențaţi), Biblia și seriozitatea în fața lui Dumnezeu a legamântului căsătoriei, pot fi medicamente salvatoare familiei.
   NU SĂRIȚI LA DIVORȚ CA ȘI CU PARAȘUTA!
   Unora nu li se mai deschide parașuta... aducând moarte spirirtuală și multe, multe neplăceri.

   Aștept emoționată rezultatul terapiei făcute din îndemnul Duhului Sfânt.
   Scriu rezultatul emoțiilor  de mai sus; tânăra mamă, despre care am scris, face parte dintr-un grup de mame divorțate  care se întâlnesc periodic...  Răspunsul meu la un astfel de grup este negativ, cu emoții triste.
 E dimineaţă!
   ...Noaptea-și pune pe fugă armăsarii întunericului la prima lumină albăstruie...
   Se dezmeticesc florile, expirând miresme primite în corole peste noapte.
   Se scutură roua pe firele de iarbă, săruturi stelare... 
   O boare răcoroasă atinge în dans nevăzut parfumul floral...
   Albește-mi Doamne, rugile din noapte,
   Dă-le viață prin Duhul Sfânt,
   Prinde-mi-le din suflare la... 
   Poarta sărutului dintre noapte și dimineață.
Sunt doua curente care parca-si fac tot mai mult loc in lumea zilelor noastre.  Ne punem intrebarea oare cum sa reactioneze crestinul zilelor noastre in fata acestor curente extremiste. In materialul de fata n-o sa am in vedere “crestinii vopsiti”, adica cei doar cu numele, care nu se conformeaza Bibliei si n-o recunosc ca Sistem de valori al lui Dumnezeu, n-o recunosc drept Cuvantul lui Dumnezeu la care sa se raporteze.
Acestia cu siguranta ca se vor situa de minune intr-un curent sau altul. Pe astfel de oameni ii veti gasi ca si in cazul celor din  Charlottesville, ori de partea celor care protesteaza si sunt rasisti in atitudinea lor, rasisti de tip neonazist sau KKK, ori de partea extremismului socialist liberal, in care exista o toleranta lipsita de valori si care duce la un extremism definit prin anarhie si intoleranta fata de orice valori sanatoase intr-o societate.
Atat in Statele Unite, cat si in Europa de astazi, fiara rasismului s-a trezit datorita extremismului liberal socialist. Daramarea oricarei valori nationale, oricarei valori morale intr-o societate, oricarui standard cu privire la diferentele de sex si redefinirea casatoriei sau a altor valori sanatoase ale unei societati, duce la rasism si extremism.
Crestinul care se bazeaza pe Scriptura insa, in Hristos Domnul nu mai vede diferente privitoare la rasa, nationalitate, suprematia dintre barbat si femeie, tinand insa in continuare la valorile biblice cu privire la casatorie, cu privire la pacatul desfranarii si al sodomiei intr-o societate.
Noi credem, ca in Hristos Domnul, nu mai exista diferente de rasa, nationalitate sau suprematie intre barbat si femeie. In Hristos noi suntem egali si una. Astfel marturisim ca daca toti ar veni la Hristos intr-o societate, nu ar mai avea probleme de ura rasiala, de ura privind nationalitatea sau de suprematie intre femeie si barbat.
Noi credem ca in Hristos Domnul trebuie sa-i spunem pacatului pe nume, indiferent de riscurile la care ne expunem, totul spus cu curaj si in dragoste, astfel incat sa fim sarea pamantului si societatea sa-si dea seama de Adevarul lui Dumnezeu. Astfel casatoria instituita de Dumnezeu este musai intre un barbat si-o femeie si noi nu avem derogare de la Standardul crestin, revelat si pus inaintea noastra de Dumnezeu.
Pe de alta parte, relatiile sexuale nefiresti, relatiile sexuale inainte de casatorie, relatiile sexuale in afara casatoriei, noi le consideram pacate, bazati pe Cuvantul lui Dumnezeu si nimeni si nimic nu ne poate redefini pozitia noastra si nu are dreptul sa ne incalce dreptul de-a crede Sfanta Scriptura si de-a trai pe acest pamant conform ei.
Asta insa, nu ne pune pe pozitia de-a merge in extrema in care sa trecem la violenta si la ura, fata de cei care doresc sa aibe o alta parere privitor la ceea ce Biblia numeste pacat.
Dimpotriva, suntem chemati sa spunem Adevarul in dragoste si sa-i chemam pe oameni la pocainta si la impacarea cu Dumnezeu prin credinta in Hristos Domnul, Mielul de Jertfa daruit de Dumnezeu pentru smulgerea si mantuirea omului din pacat.
Socialismul, indiferent ca astazi isi spune democrat, cica astazi se dezic de ideile lui Marx, insa isi au radacinile ideologice din principiile revoluției franceze, anume: libertate, egalitate și fraternitate. Indiferent ca socialismul si-a luat o “palarie” democrata, ideologia de baza ramane socialismul marxist, bazat pe conceptia materialista a istoriei, pe punerea în comun a mijloacelor de producție și de schimb,  în final, eliminarea pieței, a capitalului, a muncii ca marfă și chiar a banilor, utopii care nici nu merita discutate in materialul acesta.
Daca privesti la multe fatete din ideologia socialista, le-ai gasi bune si poate de aceea si unii crestini de-ai nostri s-au indragostit de socialism, uitand totusi cei mai important, anume ca socialismul este un afront la adresa lui Dumnezeu si introneaza pe om drept „dumnezeu”. Socialismul intr-un fel introneaza omul drept „dumnezeu” pe pamant, ideologia umanista fiind cea care centreaza omul in centrul existentei, in detrimentul Adevarului lui Dumnezeu, care spune in mod clar ca in centru existentei trebuie sa fie Dumnezeu.
In sensul acesta crestinii, in necunostinta de cauza sau ignoranta, ajung nu numai sa dea votul socialistilor, ci unii chiar sa devina oameni de baza ai acestei ideologii sucite si bolnave.
Astfel astazi liberalismul trambitat de socialisti a ajuns sa patrunda si in biserici si institute teologice. Astfel omul a devenit centrul existentei si de dragul “dragostei” definirea pacatului este omisa si desfiintata.
Astfel de crestini sunt gata sa sara intr-un mod agresiv sa condamne atat rasismul, insa in acelasi timp si pozitia biblica a crestinului. Asa s-a ajuns la Biserici in care desfranarea este pusa la loc de cinste si sunt cei mai mari aparatori ai ideilor socialiste, predica teologii ale prosperitatii, in care raiul e aici pe pamant, boala si saracia sunt un semn al necredintei si alte astfel de aberatii care nici nu merita amintite aici.
Crestinul care se bazeaza pe Scriptura insa, condamna deteriorarea societatii de un astfel de curent, proclama in continare valorile Scripturii, fiind constient de riscul la care se expune de-a fi prigonit.
Un astfel de crestin ia atitudine in societate, prin orice forma legala, de-a combate ideile socialiste si de-a contracara impunerea ideilor socialiste societatii sau bisericilor locale.
Un astfel de crestin este constient ca liberalismul trambitat de socialisti patrunde in biserici prin teologii false si condamna cu putere orice strategie nebiblica si orice invatatura falsa care patrunde in Biserica prin pastori sau invatatori compromisi.
Un astfel de crestin nu se compromite cu privire la materialismul si desfranarea trambitata de aceasta ideologie bolnava, care pune inainte de toate pofetele si goana dupa bogatie si bani a omului.
Un astfel de crestin urmareste sfintirea, rugaciunea si are ca prioritate Imparatia lui Dumnezeu si Neprihanirea, stiind ca adevarata bogatie si implinire a omului este in Cer, acolo unde Dumnezeu a pregatit o Imparatie, pentru cei care traiesc in ascultare de El, incepand de pe acest pamant.
Intr-o asemenea societate in care predomina extremismul, rasismul, liberalismul, noi trebuie sa ramanem in Hristos Domnul.
Asta inseamna ca Norma noastra trebuie sa fie Cuvantul lui Dumnezeu si atunci cu siguranta nu vom cadea in nici o extrema care predomina in societatea de astazi.
Noi trebuie sa ne incredem in Dumnezeu, sa ne rugam pentru societatea unde traim si pentru oamenii care au imbratisat tot felul de ideologii bolnave si sa le daruim Adevarul, cu dragoste, fiind constienti ca vom fi prigoniti, insa avand nadejdea in promisiunile lui Dumnezeu.
Asta inseamna ca trebuie sa marturisim in continuare Evanghelia, care este puterea lui Dumnezeu de mantuire, stiind ca Dumnezeu va scoate astfel inca oameni din pacat, ii va mantui si ii va face copiii lui Dumnezeu. Un crestin adevarat trebuie sa fie constient ca in aceasta marturisire Dumnezeu ii va da putere prin Duhul Sau, ca sa poata sa fie martor al Sau pana la capatul vietii.
Un crestin adevarat trebuie sa traiasca in continuare pentru Cer, stiind ca Cetatenia lui este acolo, sa nu se lase furat de ademenirile bogatiei si egoismului din societatea de astazi, ci sa traiasca in cinste, sa nu fie lacom de bani si sa-si jertfeasca viata in slujba semenilor, a nevoilor din jurul sau.
Aş dori să vă pun o întrebare. Poate nu vi s-a întâmplat niciodată aşa ceva. S-ar putea să vă fie foarte clar faptul că Cristos este hrana voastră, Cristos este apa voastră, Cristos este apa vie, Cristos este lumina voastră şi Cristos este viaţa voastră. Permiteţi-mi să vă întreb dacă aţi conştientizat vreodată căci Cristos este chiar ţara în care trăiţi? Cristos este ţara, pământul. S-ar putea să simţiţi că zi de zi trăiţi pe acest pământ, în acest colţ de ţară, dar trebuie să conştientizaţi faptul că acest pământ nu este ţara voastră reală. Acest pământ nu e altceva decât o ilustraţie care arată înspre Cristos. Cristos este ţara reală pentru noi! Hrana este o ilustraţie, apa este o ilustraţie, viaţa noastră este o ilustraţie, ţara este şi ea o ilustraţie. Cristos e ţara reală pentru noi.
   Înainte ca Domnul să-mi arate că El este pentru noi ţara, El mi-a arătat mai întâi că El este locuinţa noastră; am văzut aceasta în Psalmul 90. În primul verset Moise spunea 'Doamne, Tu eşti locuinţa noastră din generaţie în generaţier'. După un timp, Domnul mi-a deschis ochii şi am văzut că El este pentru mine nu numai locuinţă ci şi ţară. De atunci am înţeles de ce în Vechiul Testament Domnul se referea mereu la un colţ de Ţară. Domnul l-a chemat afara pe Avraam spunându-i că-l va duce într-o anumită ţară, Ţara Canaanului. Domnul punea mereu accentul pe ţară... ţara ... ţara pe care am promis-o... Vă voi duce într-o ţară...
   Centrul Vechiului Testament este templul dinlăuntrul cetăţii. Acest templu era construit în acel colţ de ţară, iar acel colţ de ţară împreună cu templul şi oraşul construite în el constituie însuşi centrul Scripturilor Vechiului Testament. De asemenea e centrul minţii lui Dumnezeu. În mintea lui Dumnezeu există acest colţ de ţară împreună cu templul şi oraşul ei. Dacă cunoaştem Scripturile şi avem lumina de la Dumnezeu, ne vom da seama că centrul planului veşnic al lui Dumnezeu, simbolic vorbind, este ţara împreună cu templul şi oraşul ei. În primul capitol din Geneza există ceva foarte important, ceva ce se ascunde sub suprafaţă. ESTE ŢARA! Vă rog, gândiţi-vă! Conform celor consemnate în primul capitol din Geneza, care este scopul şi ţinta creaţiei lui Dumnezeu? Nu e nimic altceva decât recuperarea ţării. Dumnezeu a vrut să recupereze ţara şi să facă ceva în ea. 'La început Dumnezeu a creat cerurile şi pământul' Ce se spune despre pământ? Pe pământ era haos. Pământul era pustiu si gol, şi pe el erau ape adânci. El era îngropat sub adânc. Deci Dumnezeu, a intervenit pentru a lucar, Dumnezeu a început sa recupereze pământul. A despărţit lumina de întuneric şi apele de deasupra de cele de dedesubt. El a despărţit apa de pământ şi pământul a ieşit din apă în a treia zi. Tot în a treia zi Domnul Isus Cristos a ieşit din adâncimile morţii. Deci, vedeţi că acesta este tot un simbol! Cu ajutorul acestui simbol puteţi înţelege ce este pământul. Pământul sau ţara este un simbol al lui Cristos!
   Apoi, după ce pământul a ieşit din apă, ce s-a întâmplat? O, au venit în fiinţă tot felul de forme de viaţă; verdeaţă, ierburi ce produc sămânţă, pomi fructiferi. După învierea lui Cristos, după ce El a fost scos din moarte, a produs o ABUNDENŢĂ DE VIAŢĂ! Apoi, pe pământul plin de viaţă, omul a fost creat conform imaginii lui Dumnezeu având ceva din asemănarea lui Dumnezeu şi acestui om i-a fost încredinţată din autoritatea lui Dumnezeu. După ce Domnul a ieşit din moarte, a produs o abundenţă a vieţii, iar în mijlocul acestei plinătăţi a vieţii a fost creat un om care era reprezentantul lui Dumnezeu, având imaginea lui Dumnezeu; toate aceste lucruri au avut loc în Cristos ca şi colţ de ţară.
   Ţara nu este nimic altceva, deci, decât o ilustraţie a lui Cristos ca fiind totul pentru noi. Tot ceea ce Dumnezeu a pregătit pentru om e concentrat în ţară. Omul a fost creat pentru a trăi în ţară unde să savureze întreaga provizie a lui Dumnezeu. Toate lucrurile pregatite pentru om sunt concentrate în Cristos.
   Ce sunt oraşul şi templul? Oraşul este centrul autorităţii lui Dumnezeu, al Împărăţiei lui Dumnezeu, iar templul este centrul casei lui Dumnezeu, al locuinţei lui Dumnezeu. Împărăţia lui Dumnezeu şi casa lui Dumnezeu sunt rezultatul savurării ţării. Atunci când poporul lui Dumnezeu savurează această ţară într-o anumită măsură, ceva intră în existenţă - autoritatea lui Dumnezeu şi prezenţa lui Dumnezeu sau cu alte cuvinte, împărăţia lui Dumnezeu şi casa lui Dumnezeu. Dacă Îl stăpânim pe Cristos ca şi ţară şi savurăm toate bogăţiile Sale, după o anumita perioadă de timp va rezulta ceva -  BISERICA împreună cu ÎMPĂRĂŢIA LUI DUMNEZEU, templul din oraş!
   Acum, puteţi aplica toate aceste lucruri la Scripturile Vechiului Testament şi ale Noului Testament. În principiu, tot ce este consemnat în Vechiul Testament este exact la fel ca şi în Noul, nu există nici o diferenţă. Intenţia lui Dumnezeu relevată atât în Vechiul Testament cât şi în Noul Testament, este acesta căci Cristos ar trebui să fie ţara pentru noi. Noi avem terenul de a savura toate bogăţiile lui Cristos. Dumnezeu ne-a dat acest teren! Prin savurarea bogăţiilor Sale într-o anumită măsură, va rezulta ceva ; Împărăţia lui Dumnezeu şi casa lui Dumnezeu, Biserica împreună cu Împărăţia lui Dumnezeu. Acesta este gândul central din planul veşnic al lui Dumnezeu.
