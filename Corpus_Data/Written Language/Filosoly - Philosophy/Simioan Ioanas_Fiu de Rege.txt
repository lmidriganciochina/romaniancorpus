Întreaga populație a României și românii de pretutindeni au asistat la înmormântarea regelui Mihai, la serviciile care au avut loc cu această ocazie. Chiar după moarte, acest rege și fiu de rege a vorbit românilor și României, mai mult vom vedea că ne-a vorbit și nouă creștinilor și viata lui ne stă mărturie prin statura la care a rămas regele, indiferent de circumstanțele vieții. 
Suntem în pragul sărbătorii Nașterii Regelui Hristos, prin El orice creștin a fost înfiat de Dumnezeu, deci suntem fii de Rege. 
Așa că evenimentele din această lună Decembrie 2017 ne îndreaptă gândurile spre câteva adevăruri pe care le voi enumera mai jos: 

Un fiu de rege are o viață diferită, deosebită, este un nobil trăind în integritate privindu-i caracterul și întreaga viață

Regele Mihai, fiind fiu de rege, de tânăr, la doar șase ani devine suveranul țării. Asta înseamnă că nu a fost ușor pentru el, a trebuit să trăiască într-o disciplină și ordine regală care i-a format caracterul și viața pentru slujirea care-i era pregătită dinainte. 
Să ne gândim noi ca și creștini, că am fost făcuți copiii Regelui Hristos, Cel la înălțimea căruia nu se poate ridica nimeni. Asta înseamnă o cinste care ne-a dat-o Dumnezeu și care ne cheamă la disciplină, la ordine, la a fi nobili, la a avea un caracter și-o moralitate care se ridică la nivelul Casei Regale a lui Hristos. Trebuie ca formarea și viața noastră să arate diferit, deoarece suntem exemple prin statura dată nouă de Dumnezeu, de Hristos Mântuitorul și Regele nostru. 
Redau mai jos Biblia, care-i Standardul lui Dumnezeu și ceea ce ne spune Ea privitor la poziția dată de Dumnezeu creștinului: 
” În El, Dumnezeu ne-a ales înainte de întemeierea lumii, ca să fim sfinţi şi fără prihană înaintea Lui, după ce, în dragostea Lui, ne-a rânduit mai dinainte să fim înfiaţi prin Isus Hristos, după buna plăcere a voii Sale, spre lauda slavei harului Său pe care ni l-a dat în Preaiubitul Lui. În El avem răscumpărarea, prin sângele Lui, iertarea păcatelor, după bogăţiile harului Său pe care l-a răspândit din belşug peste noi, prin orice fel de înţelepciune şi de pricepere; căci a binevoit să ne descopere taina voii Sale, după planul pe care-l alcătuise în Sine însuşi, ca să-l aducă la îndeplinire la împlinirea vremurilor, spre a-Şi uni iarăşi într-unul, în Hristos, toate lucrurile: cele din ceruri şi cele de pe pământ. În El am fost făcuţi şi moştenitori, fiind rânduiţi mai dinainte, după hotărârea Aceluia care face toate după sfatul voii Sale, ca să slujim de laudă slavei Sale, noi, care mai dinainte am nădăjduit în Hristos. Noi am fost înfiați, fă­­cuți fii lui Dumnezeu, fii de Rege, așa I-a plăcut lui Dumnezeu, atunci dragă frate și soră, crestini, să trăim o viață nouă, de integritate, de caracter, în care să ne reprezentăm Împărăția pe care Dumnezeu ne-a pregătit-o de moștenire. 
Biblia spune că viața noastră trebuie să fie o epistolă în care să scrie Dumnezeu: 
” Voi sunteţi arătaţi ca fiind epistola lui Hristos, scrisă de noi, ca slujitori ai Lui, nu cu cerneală, ci cu Duhul Dumnezeului celui Viu; nu pe nişte table din piatră, ci pe nişte table care sunt inimi de carne. ”
Asta a făcut și regele Mihai, chiar obligat să abdice de către puterea satanică comunistă, care s-a instalat în România sub ochii Rusiei și a marilor puteri, care ne-au părăsit ca națiune, atât pe noi, cât și pe rege. 
Să ne gândim că regele Mihai, sub prigoană, nu a renunțat la poziția de fiu de rege și rege, ci a rămas în integritate, chiar și după Revoluția anticomunistă, în timp ce puterea instalată a fost tot una procomunistă, respins de noua putere, așteptat cu armele și  dat afară din țară precum un tâlhar, maiestatea sa regele Mihai a rămas integru, cumpătat, smerit și același reprezentant nobil al țării. 
Să ne gândim astăzi ca și creștini, că trăim momente când întunericul devine obraznic, nu numai în societate, ci chiar în biserici, putem rămânând de partea Regelui Hristos să fim călcați în picioare, frații noștri să se lepede de noi, să fim excluși din comunistatea de astăzi, asta deoarece rămânem la valoarea de nobili și la statura de fii ai Regelui. Mai mult, Dumnezeu ne-a promis că vom trece prin astfel de vremuri, prin prigoană sau excludere, din cauza poziției noastre, însă să rămânem de partea Adevărului indiferent de circumstanțe și răsplata o să fie mare. 
Întrebarea care se pune ca și crestini, ca și români, ca și politicieni români, în prigoana pentru Adevăr, pentru Regele nostru Hristos, pentru valorile nobile la care suntem chemați, ce am făcut în viață? Azi ești exclus ca și crestin, dacă crezi în Scriptură, dac-o respecți, chiar de frații tăi “creștini”, ce faci, părăsești pe Rege, părăsești valorile nobile ale Lui sau rămâi și în exil sau în prigoană, credincios Lui până la capăt? Astăzi vine satana și întunericul cu momelile lui, ca să ne atragă la nonvalori, la corupție, la păcat, la hoție, la desfrânare, vindem noi valorile noastre și Casa Regală pentru un blid de linte? 
Dumnezeu să ne ajute să înțelegem că am fost chemați pe pământ la Adevăr, la integritate, la o statură de nobili, chiar dacă întunericul ne prigonește, ne exilează, ne batjocorește de atâtea ori, noi să rămânem ceea ce am fost chemați și indiferent de circumstanțe, noi să rămânem oglindirea Adevărului, iar ca și creștini oglindirea Mântuitorului nostru. El a fost respins, batjocorit, bătut și răstignit, însă a rămas Fiul lui Dumnezeu, Fiu de Rege și Regele nostru. 
Parcă acum la moartea regelui Mihai, mai mult ca oricând, el a fost un deget arătător care condamnă puterea comunistă, viața lui a biruit întunericul și crimele acestui regim odios care ne-a distrus țara de-a lungul a câteva decenii. Mai mult ca oricând viața acestui fiu de rege și rege, a biruit camarila comunistă la ea acasă, deși l-au fortat să abdice, după revoluția din 1989 l-au batjocorit și scos afară cu armele din țara lui, deși l-au urât și sfidat până la moarte, totuși viața trăită ca exemplu a acestui rege, a fost o palmă dată peste față comuniștilor instalați pe jilțurile lor dupa 1989. Toată țara a putut să afle în aceste zile mișeliile lor la adresa ultimului rege al României și în antiteză, parcă așezată, viața de nobil și de integritate a regelui. 

Asta este o încurajare a noastră ca și creștini să ne trăim viața până la capăt, ca și fii ai Regelui Hristos, cu credință și ascultare de Regele nostru. Sigur că trebuie să plătim prețul chiar suprem, însă abia după aceea vom avea parte de slavă. Cine rabdă până la sfârșit are parte de moștenirea promisă de Dumnezeu. Chiar dacă dușmanii nu recunosc viața creștinului nobil, oricum după moarte o să trebuiască să se analizeze și să vadă că viața lor pălește lângă viața unor astfel de oameni. 
Așa s-a întâmplat cu Domnul răstignit, după moarte a biruit, așa s-au întâmplat cu oameni ca Ștefan ucis cu pietre, cu un Wumbrand din vremuri apropiate nouă și cu mulți alții, au rămas fii Regelui până la capăt și viata lor cercetează și astăzi, ei au biruit. 
Întrebarea care se pune ca și crestini, ca și români, ca și politicieni români, ce o să se spună după moartea noastră de noi? O să se spună că ne-am compromis, viața noastră o să pună în lumină faptele întunericului sau dimpotrivă vom face de rușine Adevarul și valorile adevărate? Să ne gândim, suntem gata să plătim astăzi prețul, pentru ca dincolo de moarte să strălucim în întuneric, ori prin viața trăită astăzi vom fi o pată pe obrazul neamului nostru, a familiilor noastre și ca și creștini, o pată pe filele celor chemați de Dumnezeu să fie sfinți?
 
Moartea regelui Mihai este un semnal de alarmă pentru națiunea noastră, o chemare la a ne scutura de jugul comunismului, de corupție și ipocrizie. Însă ca și creștini este un semnal de alarmă la trăirea noastră ca și fii de Rege, o chemare la a trăi în integritate, la a rămâne langă Adevărul Scripturii, indiferent de circumstanțele exilului și prigoanei, o chemare la a rămâne sfinții lui Dumnezeu, pentru ca într-o zi, rămânând loiali lui Hristos să moștenim slava veșnică promisă celor care rămân sub Autoritatea Mântuitorului Hristos. 
Azi a îmbrățișat  pentru totdeauna, pămânul românesc - REGELE MIHAI!
   A fost ales de Dumnezeu și înscăunat ca rege al românilor dupa hotărârea LUI.  
   A fost fiu iubitor de mamă dar şi de țara căruia i-a slujit.
   Vremurile politice dinastiei sale nu i-au fost întotdeauna prielnice, astfel că, pleacă în exil din mijlocul și de la poporul pe care l-a iubit, mai bine zis a fost smuls poporului  care a rămas despărțit de el și o mare parte din țară.  
   Vremurile s-au schimbat și odată cu ele, s-au schimbat și oamenii care-au fost devalidați de buna educație civică și personală.
   Dincolo de consumatorii de manele, educație nocivă, de necredincioșii creștini  de răfuielile politice pline de ură, dincolo de tinerii prezentului  din stradă care-i boxează pe bătrâni până la sânge, am văzut un popor român plin de durere, eleganță civică, simțire sufletească înlăcrimată de durerea pricinuita de dispariția regelui lor. . .
   I-am urmărit cu admirație  pe-aceia pe cere-i credeam amestecați cu cei menționați de mine mai sus, îi credeam inexistenți, pe cei care îi credeam dispăruți. . .
   Am pierdut un rege, dar mi-am regăsit poporul meu-stup, plin de dulceața sentimenteleor bune, de educație aleasă, aceia care cunosc reperele valorilor reale!  
   ''M-am văzut '' printre ei, aruncând flori înaintea regelui ca o fiică de REGE NEMURITOR a cărui educatie o am.  
Nu pot să le acord credit celor care nu cred în prosperitatea pe care ți-o dă Dumnezeu.
Asta pentru că mi se pare că acești creștini nu cred cu adevărat în puterea Lui Dumnezeu, ci mai mult în puterea lor înșile de a se face plăcuți Domnului.
A crede că Dumnezeu te-a binecuvântat deja și a-ți trăi viața bazându-te pe asta Îi deschide poarta Lui Dumnezeu ca să toarne în viața ta ceea ce are pentru tine în acest moment.
Desigur că nu ajunge doar să-ți declari credința în faptul că Dumnezeu te-a binecuvântat cu ceva ca acel ceva să se repeadă automat în viața ta umplând-o. Este nevoie de aportul tău, de lucrarea cu care vii pentru a o completa pe cea a Lui Dumnezeu, care dorește să te bucuri concret de ce ți-a dat. Faptul că declari că ai, dar nu faci nimic inspirat nu te va arunca în brațele prosperitatii. Poate doar în cele ale sanatoriului.
Dar ca un prim pas, trebuie să crezi. Pentru că dacă nu crezi, nu vei face nimic. Primești binecuvântarile în viața ta tocmai pentru că tu începi să crezi că ai fost deja binecuvântat și că aceste binecuvântari se concretizează în viața ta pas cu pas.
Apoi e nevoie să acționezi bazându-te pe acest lucru.
De exemplu, dacă lâncezești la un job de doi lei care te plătește cu doi lei pentru o muncă de doi lei, poate că e timpul să te gândești la ceva ce ți-ai dorit de mult să faci. Și care ți-ar aduce satisfacție, dorință de muncă, de a te depăși.
Așadar, în loc să crezi că în viață lucrurile se întâmplă în funcție de capriciile unui dumnezeu imaginat de tine, pe care nu-l înțelegi, sau în răsplata pentru faptele tale bune, tu poți să faci câteva lucruri.
În urma unui sondaj, s-a observat că motivul principal pentru care mulţi elevi aleg să copieze este lipsa pregătirii. Alţi elevi, constrânşi de climatul competitiv de la şcoală sau de aşteptările prea mari ale părinţilor, ajung la concluzia că nu au de ales. „Notele sunt totul pentru părinţii mei“, spune Sam, în vârstă de 13 ani. „Ei mă întreabă: «Ce notă ai luat la testul de matematică? Ce notă ai luat la lucrarea de control la limba engleză? » Urăsc lucrul ăsta! “
Pe unii, presiunea continuă de a obţine note mari îi determină să copieze. Iată ce se spune în cartea The Private Life of the American Teenager: „Ceva nu funcţionează bine într-un sistem în care presiunile sunt atât de mari, încât plăcerea de a învăţa este înlocuită cu stresul de a obţine note bune, uneori în detrimentul cinstei“. Mulţi elevi sunt de acord cu acest lucru. La urma urmei, nimeni nu vrea să pice la un test şi cu atât mai mult la o materie. „Unora le este chiar teamă că vor pica la examen“, spune Jimmy, un elev de liceu. „Chiar dacă ştiu răspunsurile, ei copiază doar ca să fie siguri că nu greşesc. “
Dacă ne gândim la numărul mare de persoane care sunt gata să renunţe la cinste, copiatul poate părea un lucru inofensiv, ba, câteodată, chiar extrem de avantajos. „Ieri, la una din ore, am văzut un coleg copiind la test“, a spus Greg, un tânăr de 17 ani. „Astăzi, când profesorul ne-a dat testul înapoi, am văzut că respectivul coleg a luat o notă mai mare decât mine. “ Mulţi se lasă influenţaţi de faptul că din ce în ce mai mulţi colegi copiază. 
Degradarea valorilor morale.  „În opinia multor pedagogi, numărul crescând al elevilor care copiază este consecinţa degradării valorilor morale în societatea egocentrică în care trăim“, se afirmă în American School Board Journal.  Referitor la ea şi la colegii ei din clasele de excelenţă, o liceană a recunoscut: „Toţi.  .  . am copiat; aveam nevoie de note mari ca să intrăm la şcoli bune. Eram elevi buni, cu principii; nu eram oameni lipsiţi de scrupule.  .  . Pur şi simplu trebuia să intrăm la universităţi bune“. Chiar şi unii părinţi au fost „contaminaţi“ de acest mod de a gândi. Dornici să-şi vadă odraslele urcând pe scara succesului, ei fie aprobă copiatul, fie închid ochii la conduita copiilor lor, alimentându-le astfel decăderea morală.
Presiunea de a deveni oameni de succes.  Potrivit lui Donald McCabe, fondatorul International Center for Academic Integrity, elevii care copiază cred că cinstea îi dezavantajează în faţa celor ce copiază şi scapă neprinşi.
Ajutorul tehnologiei.  Tehnologia modernă îi ajută pe elevi să copieze cu mai multă uşurinţă folosind mijloace tot mai sofisticate. Ei pot descărca de pe net teze şi teme pentru acasă gata făcute şi le pot da şi altora. Şi, pentru că puţini sunt prinşi, ceilalţi capătă curaj.
Influenţa exemplelor negative.  Necinstea este la ordinea zilei şi în lumea adulţilor. Este nelipsită din marile corporaţii, din politică, din sport şi adesea chiar de acasă, unde părinţii sunt incorecţi când îşi declară veniturile sau când înaintează firmelor de asigurări cereri de despăgubire.  Dar aşa să fie oare? Este justificat copiatul de dorinţa de a obţine note mari?
În acest capitol o să descriu ceea ce am învățat în cei 4 ani de facultate despre copiat sau mai bine zis ce m-a învățat Dumnezeu. În primul an de facultate, mi-am dorit foarte mult să obțin bursă de merit, însă nu am reușit acest lucru, deoarece am încercat să obțin bursă prin minciună, înșelăciune și furt. Au fost multe examene la care am copiat (la toate la care am putut și am avut nevoie), iar la unul am mers chiar cu mită din partea colegilor. La un alt examen, datorită lăcomiei de bani, am înșelat atât profesorul, cât și pe colegii mei, făcându-le acestora din urmă lucrările practice pentru a putea intra în examen, reușind să „câștig” în mai puțin de două zile în jur la 1500 de lei noi.
        	Însă începând cu anul II de facultate, am luat o hotărâre care mi-a schimbat, pot spune, întreaga viață, și în special întreaga mea atitudine despre copiat. . . A venit o zi în care am spus până aici. Doamne, începând de azi înainte eu niciodată nu voi mai copia la nici-o verificare, la niciun examen, chiar dacă acest lucru ar însemna să nu mai termin facultatea. Însă, ispita  a venit chiar la prima verificare, când am și cedat ispitei, însă de atunci Dumnezeu mi-a ajutăt și în cei 3 ani rămași nu am mai copiat niciodată și nici nu am mai făcut nici-o lucrare pe bani colegilor, am preferat să-o ajut să le facă singuri, fiind o situație când noaptea înainte de examen nu am dormit fiindcă am stat cu un coleg pentru a-l ajuta să-și termine proiectul. Și în urma acestei hotărâri și începeri de a muncii mai în serios, Dumnezeu m-a binecuvântat și începând din anul până la finele facultății, inclusiv examenul de licență, toate examenele le-am promovat cu nota 10 (la unul singur am luat 8, însă am mers în sesiunea de restanțe pentru a-mi mări nota). Spune așa de frumos în Biblie, în cartea Proverbelor la capitolul 16, versetul 3: „Încredinţează-ţi lucrările în mâna Domnului şi îţi vor izbuti planurile. ”
        	Am avut un examen pentru care nu mi-am făcut suficient timp să mă pregătesc și eram mai mult ca sigur că nu o să-l promovez, sau cel puțin nu cu nota dorită. Examenul a fost dintr-o parte scrisă, iar după corectare, cei care nu au luat nota 5 la scris sau cei care doresc să-și mărească nota puteau sta la oral. . . În timpul testului profesorul a venit și a văzut că nu prea am scris mare lucru și a început să-mi șoptească unele răspunsuri, însă am refuzat să le scriu. Nu știu cum s-a făcut că la scris nu am luat peste 5 și am fost nevoit să intru la oral, doar eu și cu încă un coleg, însă la final nota a fost 10.
În final, doresc să precizez că nu am scris acest articol pentru a arăta cât sunt de grozav sau cât de deștept sunt eu, deoarece spune în cartea prorocului Ieremia, capitolul 9, versetele 23 și 24 „Aşa vorbeşte Domnul: „Înţeleptul să nu se laude cu înţelepciunea lui, cel tare să nu se laude cu tăria lui, bogatul să nu se laude cu bogăţia lui. Ci cel ce se laudă să se laude că are pricepere şi că Mă cunoaşte, că ştie că Eu sunt Domnul care fac milă, judecată şi dreptate pe pământ! Căci în acestea găsesc plăcere Eu, zice Domnul. ” ci am scris acest articol pentru a îndemna pe toți adolescenții și tinerii de a renunța la acest flagel al copiatului fiind, până la urmă, este un lucru care nu te ajută cu nimic, și să se întoarcă din toată inima la Dumnezeu, căci doar El este cel care poate da biruința și adevărata fericire se găsește doar având o relație cu El, și chiar dacă ar vin momente în care o să eșuezi, mai bine să ai nota 4 pe acest pământ și 10 în cer la caracter, decât invers și să fie gata să spună ca Șadrac, Meșac și Abed-Nego: Iată, „Dumnezeul nostru căruia Îi slujim poate să ne scoată din cuptorul aprins, şi ne va scoate din mâna ta, împărate. Şi chiar de nu ne va scoate, să ştii, împărate, că nu vom sluji dumnezeilor tăi şi nici nu ne vom închina chipului de aur pe care l-ai înălţat!
Ne aflăm din nou în preajma sărbătorii Nașterii Mântuitorului Christos - Domnul!
   Agitație mare în magazine, malluri. . . copii insistenți se prind de promisiunile părinților să-i 'scrie' Moșului să le aducă darurile ochite încă din timpul anului. Părinți cu  convingerile gata pregătite  spre a-i liniști pe copiii dornici de-a le smulge promisiunile. . .
   Cozi la raioanele cu dulciuri, cadouri, ce mai! . . . Fierbe  societatea într-o atmosferă plină de emoție socială, patronată de muzică insistentă ce revine în fiecare an la difuzoarele ce atrag publicitar clientela. În toată această vânzoleală, un gând nu vrea să mă părăseacă. . . Contrastul!
   Contrastul, a ce, al cui? ! Contrastul ce patronează fiecare act înfăptuit de Dumnezu încă de la facere până în zilele de azi.   
   Edenul! - Loc minuant destinat perechii perfecte  formate de Dumnezeu  pentru a trăi veșnic în ascultare, puritate și dragoste dumnezeiască  dar în care intervine -contrastul- intevenția întunericului ademenitor de sufletele familiei dumnezeiești iar prin căderea lor pare că totul este. . . ruină! Alungarea lor din rai pare o victorie absolută a întunericului care contrastează de fiecare dată lucrarea lui Dumnezeu care face bine popoarelor; astfel, ai putea crede că întunericul învinge mereu, mereu.
   Biblia este plină de astfel de contraste, inclusiv  nașterea Domnul Christos când ceea ce este real, dumnezeiesc, este  până moare respins de unii care refuză acest adevăr! Ceea ce anunță salvarea, bucuria  de-a trăi iertat pe pământ și veșnic în ceruri, este respins cu ură, brutalizat de întunericul lumii care ține miliarde de oameni  de-a lungul anilor captivi în minciună, negarea -nașterii lui Isus Christos ca Dumenzeu Mântuitor.
   Am fost întristată să văd o mamă și fiică din poporul ales, evreice care au întors capul cu ură și dispreț la recunoașterea mea că slujesc pe Dumnezeu, pe Isus Christos -Domnul!   Şi ca ele. . . enorm de mulți!
   Dincolo de febra cumpărăturilor, a fericirii părinților afișată vizibil că pot aduce pentru un timp mulțumirea copiilor, cumpărându-le darurile dorite, un gând insistă să-mi vorbească.
   Maria- fecioara evreică născută în ascultare, puritate sufletească şi fizică,   este aleasă să fie mama Domnului meu -Christos.  
   Îi urmăresc de ani buni ființa printre paginile scrise despre ea în Biblie, în  cărți cu povești ocazionale evenimentului ce-i gata să-l sărbătorim și văd în ea un înger coborât  să ia cea mai dulce povară dumnezeiască dar şi cea mai controversată, plină de lacrimi, durere de moarte. . .
   Oamenii nu au fost atrași niciodată mai mult de Dumnezeu ca de fire! De lucrurile care se văd, se pot  înțelege ușor, fără   efortul spiritual.  
   Maria nu este crezută că este umbrită de Duhul Sfânt și poartă embrion dumnezeiesc! Nici măcar Iosif n-o crede!  
   Contrastul se lăfăie în necredință și dacă Dumnezeu n-ar fi intervenit în vis să-l oprească pe Iosif din dorința de-a  abandona pe Maria, azi, eram și noi, credincioșii Domnului, ca evreii ce-și așteaptă Mesia pe care nu  L-au recunoscut în Domnul Christos dar ca ei, şi alte popoare majoritare în alte credințe decât cea creștină.
   Activitatea lui Isus Christos -Domnul, atragerea ucenicilor, evanghelizarea lor, minunile înfăptuite sub ochii lor, atrage împotrivirea întunericului, contrastul amplificat care duce la lepădarea lui Petru, trădarea lui Iuda și răstignirea în chinuri groaznice pe crucea din dealul Golgotei a Celui care ne-a scăpat de păcatul de moarte veșnică! -ISUS CHRISTOS DOMNUL, SALVATOR A AL SUFLETELOR NOASTRE!
   . . . E zgomot de  mulțime atrasă de reclame, de muzică, de atmosfera bucuriei generale bine regizată de companiile publicitare  - contrast de mare dimensiune, dar în câte suflete se naște, se găsește cu adevărat  comoara intactă a NAȘTERII din Duhul Sfânt al Pruncului născut în hanul răcoros, învelit cu smerenia  rugilor, dragostei nedisimulate a celor ce-L iubesc și-L sărbătoresc cerește aici jos în ieslea lumii? !
   Trăim contrastul izbitor al vitrinelor aglomerate, al zâmbetelor recunoscătoare pentru darurile și mâncarea copioasă sau ne grăbim să acoperim în sfințelnia primită cel mai scump dar -Nașterea Salvatorului sufletelor noastre?  
   Haideți să-L încălzim aici jos, în ieslea săracă a lumii și a noastră, cu sinceritatea sufletelor, cu recunoștința darurilor ce le-am primit fiecare, din mâna Lui!  
   Haideți să-L răsplătim și sărbătorim așa cum I se cuvine: lauda, slavă, închinarea în gloria cerească!
   Cântați azi cu mine:
   În ieslea sufletului meu,   
   S-a născut sfânt Dumnezeu.
   Îmi e cald și îmi e bine,
   S-a născut Isus în mine,  
   În ieslea sufletului meu. . .
   Îngenunchez și mă smeresc 
   Cu îngerii Îl proslăvesc,
   Că mi-e cald și îmi e bine,
   S-a născut Isus în mine,  
   În ieslea sufletului meu!