 O, locaş fericit al cetăţii cereşti! O, zi strălucită a veşniciei, pe care noaptea nu o întunecă niciodată, ci Adevărul preaînalt o luminează neîncetat cu razele sale, zi totdeuna veselă, totdeuna sigură, care nu se schimbă niciodată! O, dacă ar răsări şi peste mine şi să ia sfârşit tot ce este trecător! Ea luminează sfinţilor în veşnică lumină; nouă însă,, care pribegim pe pământ, ne licăreşte de departe doar, ca într-o oglindă.
   Numai cetăţenii cerului cunosc ce zi de bucurie este ziua veşniciei; însă fiii Evei, pribegind pe pământ, gem sub amărăciunea şi tristeţea zilei de acum. Zilele vremii de acum sunt puţine şi rele, şi pline de dureri şi de strâmtorări. Aici omul se întinează cu multe păcate, este cuprins de multe patimi, e împresurat de multe temeri, înlănţuit de multe griji, amăgit de multe ori după lucruri ciudate şi noi, înconjurat de greşeli, atacat de multe ispite, moleşit de plăceri şi chinuit de sărăcie.
   O, când se vor sfârşi toate aceste rele? Când voi fi izbăvit de robia păcatelor? Când voi cugeta doar la Tine, Doamne? Când mă voi bucura deplin în Tine? Când voi fi deplin slobod şi scăpat de toată greutatea sufletească si pământească? Când va veni adevărata pace, pace înăuntru, pace înafară, pace temeinică, veselă si neschimbată în veci? Prea bunule Isuse, când îmi va fi dat să Te văd şi să privesc slava Împărăţiei Tale? Când vei fi pentru mine totul în toate? Când voi fi cu Tine în Împărăţia pe care ai pregătit-o aleşilor Tăi de la înteimeierea lumii? Am rămas părăsit şi sărac şi sunt străin în ţară duşmană unde sunt doar războaie si nenorociri...
   Mângâie-mă, Doamne, în surghiunul meu, alină-mi durerile căci pe Tine Te doreşte inima mea. Povară îmi este tot ce-mi dă lumea ca mângâiere. De legătura strânsă cu Tine doresc să mă bucur dar nu pot ajunge la aceasta cum îmi doresc. Aş dori sa mă înalţ la cele cereşti, dar cele vremelnice şi patimile neomorâte mă trag spre pământ. Duhul meu doreşte să se înalţe deasupra tuturor lucrurilor, însă carnea mă ţine robit lor, cu toate că eu n-o voiesc. Aşa trăiesc în război cu mine însumi şi am ajuns o povară pentru mine însumi; în timp ce duhul mă trage în sus, carnea mă trage în jos.
   O, cât sufăr înlăuntrul meu când privesc în duhul la cele cereşti, si îndată mulţime de gânduri şi închipuiri lumeşti năvălesc în mine în locul rugăciunii!
   'Dumnezeul meu nu Te depărta de mine! Nu îndepărta cu mânie pe robul Tău!'
   Fulgeră şi risipeşte toate nălucirile cărnii, aruncă-Ţi săgeţile Tale şi zdrobeşte gândurile rele cu care mă împresoară vrăjmaşul. Adună toate simţirile mele şi îndreaptă-le pe toate spre Tine! Fă-mă să uit lucrurile lumii să alung închipuirile păcătoase, să le dispreţuiesc. Grăbeşte şi vino în ajutorul meu, Veşnicule Adevăr, ca să nu mă amăgească nicio deşertăciune. Vino la mine, Dulceaţă Cerească, şi orice necurăţie va fugi dinaintea Feţei Tale. După multimea îndurărilor Tale, iartă-mă de câte ori în rugăciune îmi fuge gândul la altceva decât la Tine.
   Mărturisesc că m-am deprins să fiu cu gândurile împrăştiate. Adesori nu sunt acolo unde îmi este trupul ci acolo unde mă poartă gândul. Iar gândul îmi este acolo unde este ceea ce iubesc... de ce iubesc din fire sau din obişnuinţă, de aceea îmi aduc aminte şi aceea îmi vine curând în minte.
   Pentru aceasta Tu, care eşti Adevărul, ai spus lămurit
   'Unde este comoara voastră, acolo va fi şi inima voastră.'
   Dacă iubesc cerul, cu plăcere mă gândesc la cele cereşti. Dacă iubesc lumea, mă bucur de fericirile ei şi mă întristez de neorocirile ei. Dacă iubesc trupul, mă gândesc cu plăcere la ale trupului. Dacă iubesc duhul, mă gândesc cu plăcere la cele duhovniceşti. Cu plăcere vorbesc şi ascult pe alţii vorbind despre cele ce iubesc; despre acelea îmi fac şi eu fel de fel de închipuiri şi le iau cu mine acasă. Ferice de omul, Doamne, care a izgonit din inima lui tot ce-l leagă de pământ, care luptă împotriva firii lui şi râvneşte după Duhul, răstigneşte poftele cărnii pentru ca sa-Ţi poată aduce rugăciune curată din cuget curat şi dezbrăcat de toate cele trecătoare, să se unească în cântări cu îngerii!
există un indiciu extraordinar pe care ni-l dă Solomon, călăuzindu-ne în direcţia cea bună. 'Sub soare', spune el totul este 'goană după vânt'. Sub soare înseamnă o existenţă fără Dumnezeu, unde nu pătrunde nimic din afară - un sistem închis. Ce altceva poate să facă mass-media, dacă nu se experimentează noi senzaţii ale plăcerii, atunci când filozofia ei este născută sub soare? Ce altceva poate să facă educaţia seculară atunci când intelectul este abandonat într-un sistem închis?
   Dar pentru creştin, Dumnezeu a vorbit. Teoria noastră a plăcerii nu s-a născut sub soare, ci vine de la Cel a cărui slavă, spune psalmistul 'se înalţă mai presus de ceruri' şi care L-a trimis pe Fiul Lui, a cărui viaţă constituie standardul a tot ceea ce este bun. El a vorbit despre o bucurie care se ridică deasupra a tot ceea ce poate oferi lumea de sub soare.
   Încercând să răspundă la propria lui întrebare 'Nu există nicio doctrină a amuzării? Nu există nicio filozofie a divertismentului?' E. W. Boreham ne dă trei principii fundamentale care, consideră el, ne vor furniza înţelepciunea de care avem nevoie în mijlocul alegerilor noastre. Boreham ia primul principiu dintr-un pasaj foarte îndepărtat. Cadrul de referinţă este pregătirea lui Ghedeon pentru bătălia cu madianiţii. În Judecători 7 ni se vorbeşte despre iminenţa bătăliei. Israeliţii au adunat o armată de proporţii formidabile în dorinţa de a-şi asigura victoria dar Dumnezeu le întrerupe marşul cu o afirmaţie derutantă. El îi spune lui Ghedeon că armata este mare şi că trebuie să reducă drastic numărul ei. Când Ghedeon permite fricoşilor să se retragă, douăzeci şi două de mii de oameni (din cei treizeci şi două de mii) acceptă oferta şi pleacă. Dar Dumnezeu spune că încă sunt prea mulţi oameni. Acum, urmează momentul neaşteptat, după care Ghedeon rămâne doar cu trei sute de soldaţi. El a ordonat o pauză şi le-a permis oştenilor să bea dintr-un râu aflat în apropiere, iar felul în care aceştia au băut -  fără ca ei să-şi dea seama! - a devenit criteriul de selecţie. Nu vom intra în diferenţele metodologice de ingerare a apei, ci vom reţine doar un adevăr foarte subtil care decurge de aici.
   Nimic nu este rău în această pauză pentru apă! Rostul ei a fost să-i revigoreze pe soldaţi fără a-i face să uite de scopul prezenţei lor acolo şi fără să-i abată de la destinaţie. Orice plăcere care te revigorează fără să îţi diminueze capacităţile, fără să te distragă şi fără să te deturneze de la obiectivul tău este o plăcere legitimă. De aici, rezultă clar că există o condiţie fundamentală pentru definirea oricărei plăceri legitime, a oricărei libertăţi de care ne bucurăm, şi această condiţie este stabilirea unui scop al vieţii. Orice plăcere se bazează pe scopul existenţei noastre. Dacă am reuşi să înţelegem acest adevăr, de câte ore şi de câţi ani de suferinţă am fi cruţaţi? Dumnezeu nu a intenţionat ca noi să ne trăim o viaţă pe bază de ad hoc, tratând fiecare ocazie ca pe o alegere izolată. Viaţa nu trebuie văzută ca un platou cu delicatese pus înaintea noastră, de pe care putem alege ori respinge lucruri fără a sta prea mult pe gânduri şi fără nici un fel de consecinţe; ea trebuie definită mai întâi, şi pe baza acelei definiţii, va trebui să facem alegeri corecte care la rândul lor ne vor oferi delectare dar nu vor sfârşi prin a ne distruge. Filozofia de bază a vieţii noastre va trebui să fie punctul de referinţă între împlinire şi dezamăgire, între amuzament şi ruină.
   Orice corporaţie îşi defineşte mai întâi obiectivul şi abia apoi stabileşte structura şi mijloacele prin care îşi va îndeplini obiectivul. Tot aşa, este necesar să ne fixăm scopul vieţii clar, înainte de a alege felul în care vom trăi.
   Acesta a fost motivul pentru care filozoful danez Soren Kierkegaard a zis că a învăţat să definească viaţa privind înapoi şi să o trăiască privind înainte. Prin aceasta a vrut să spună că destinul pe care l-a ales a devenit călăuza lui în stabilirea direcţiei de urmat. El a pornit dinspre sfârşitul vieţii, punct în care a ales calea pe care trebuia să o urmeze în prezent. Aceasta este o modalitate legitimă de a începe orice călătorie.
   Îmi amintesc că în copilărie, pe când locuiam în India am participat odată la un eveniment ciudat numit cursa înceată cu bicicleta. Obiectivul cursei era să nu te grăbeşti să porneşti imediat ce se aude pocnetul pistolului, dimpotrivă cât poţi mai târziu. De fapt, era preferabil chiar să nu porneşti dar picioarele nu trebuiau să atingă pământul. Cu alte cuvinte, obiectivul era să ajungi ultimul la linia de sosire. Unii erau foarte pricepuţi în a rămâne în echilibru staţionar încât distanţa cursei era doar de câţiva metri. Îmi imaginez un vizitator campion la ciclism în ţara lui spunându-şi 'Mi-ar plăcea să particip la această cursă şi să-i învăţ pe neştiutorii ăşia câte ceva...' Imaginaţi-vă uimirea lui când la pocnetul pistolului ar fi ţâşnit dintr-o dată şi ar fi ajuns primul la linia de sosire şi s-ar fi întors văzând că toţi ceilalţi sunt încă la linia de pornire, într-o întrecere în menţinerea echilibrului a bicicletei! Şi imaginaţi-vă şocul când ar descoperi că de fapt a ieşit pe ultimul loc!
   E important să cunoşti obiectivul cursei sau al vieţii, ca să poţi juca după reguli şi să câştigi.
   La aceasta s-a gândit şi S. Wesley când i-a răspuns fiului ei John, care îi ceruse o definiţie a păcatului. Nu uitaţi că ea avea nouăsprezece copii de aceea îşi alegea cuvintele cu multă grijă, ştiind că creşte o veritabilă comunitate în casa ei. Ea i-a spus 
   'Orice îţi slăbeşte judecata, îţi afectează sensibilitatea conştiinţei, îţi întunecă simţul percepţiei lui Dumnezeu sau îţi răpeşte entuziasmul pentru lucrurile spirituale; pe scurt, dacă ceva măreşte autoritatea şi puterea cărnii în detrimentul spiritului, acel lucru devine pentru tine un păcat, oricât de bun ar fi el în sine însuşi.'
   Dacă principalul scop al vieţii este o intimitate mai mare cu Dumnezeu, câteodată va trebui să renunţăm chiar şi la bine în favoarea mai binelui!
Cardiologia...
   - Știai că inima plânge cu lacrimi care nu se văd?! Că are diaolg cu cerul fără să fie auzită? Că face loc în ea rugându-se pentru acei care nici măcar nu știu că ea există?!
   Ți-ai cerut vreodată iertare de la inimă, pentru gândurile pe care i le trimiți, pentru locurile pe unde o porți, pentru mesajele pentru care nu au ''coș de gunoi'' dar pe care le spui 'victorios' (victorioasă) despre semenii tăi sau despre Dumnezeu?!
   - Știai că ea a fost creată doar pentru tine!?
   - Ce onoare!
   Te-ai gândit cât a suferit când ai obligat-o să iubească persoana pe care n-o iubea?!
   Ooo, la câtă umilință ai supus-o ...! La câtă rușine când i-ai administrat falsuri, copii și nesinceritate, când ai obligat-o să accepte minciuna ca pe o haină nouă dar pe care a strâns-o tot mai tare... până când s-a îmbolnăvit de dorul adevărului!
    Știai că toate aceste atitudini luate de tine în locul ei au îmbolnăvit-o și acum... o porți pe la doctorii care nu sunt interesați de bolile ei ci de banii tăi!?
   Sigur știai sau nu?! Că nici un doctor pământean nu poate, nu știe să vindece inima îmbolnăvită de tine?!
   - Ți-ai cerut iertare că-i arunci înăuntru fapte, concluzii și atitudini pentru care nu a fost consultată?!
   - Ce șții tu despre inima ta ce-ar dori, unde i-ar plăcea să fie?
   I-ai oferit un loc sub inima Împăratului în loja cerească, acolo unde s-ar simți cea mai onorată, iubită, îndrăgostită?
   - Consult-o cu cea mai mare atenție! ( până nu-i târziu...!)
   Dragostea, autoiertarea, părerea de rău, mărturisirea personală sinceră, schimbarea vieții și a traiului avut înainte, încrederea și respectul, sunt medicamente ce i le poți administra.
   Abia atunci îți vei cunoaște inima și ea te va proteja de orice intemperie neavenită, de orice atitudine venită din afară în care va fi prezentă pentru că, 
Dumnezeu devine Mântuitor al neamului omenesc făcându-se pe Sine om. Această „umanizare” a lui Dumnezeu se face în Iisus Hristos, prin naşterea Sa din Fecioara Maria şi Sfântul Duh. Sfânta Maria devine astfel mama Logosului Întrupat, a Cuvântului care este Domnul și Mântuitorul Iisus Hristos. Deoarece Hristos este salvarea omului, Maria reprezintă participarea omului în Hristos. De aceea toți cei care sunt în Hristos sunt și parte din Maria ca mamă a trupului omenesc a lui Hristos. În această taină a unirii hipostatice în Hristos a divinității și umanității, Maria a fost umbrită de harul divin și a fost aleasă ca o ființă aparte care să reprezinte partea de contribuţie a fiinţei umane la mântuire.
Fecioara Maria a răspuns chemării divine printr-un act de supunere, smerenie şi credință: „Iată roaba Domnului. Fie mie după cuvântul tău!” Acest răspuns de „amin” al Mariei reprezintă cea mai simplă și de bază rugăciune omnească: un pur și simplu „Da” la chemarea lui Dumnezeu. Pentru aceasta Maria însăşi primise binecuvântarea duhului sfânt prin rugăciunile, evlavia şi credinţa părinţilor săi, lăuntric și spiritual, ea însăşi răsărise şi crescuse ca floarea cea mai aleasă și pură din grădina creației. Fecioria ei a fost nu numai trupească dar și sufletească, noetică și spirituală. La plinirea vremii, la pogorârea Sfântului Duh în sfânt pântecele său, templul trupului, bucuria sufletului și lumina spiritului Fecioarei sunt într-o perfectă aliniere, corelație și armonie, sunt pregătite pentru marea minune dumnezeiască .
Puritatea sa, fecioria trupească și spirituală, credința, deschiderea sufletească spre Dumnezeu, toate aceste calități sunt necesare pentru a primi în taina revelația și harul divin, pentru a purta în pântece pe Însuși Fiul lui Dumnezeu. Dumnezeu a pregătit-o de generații, din neam în neam, pentru a ajunge la această stare, condiție și sfințenie. Este cu neputinţă de închipuit că o astfel lucrare dumnezeiască de mântuire şi de regenerare a lumii putea avea loc într-un trup omenesc nesfinţit.
Fecioara Maria a fost desigur o ființă omenească, născută din părinți omenești pioși, cu frică și iubire de Dumnezeu, Ioachim și Ana. Maria a fost o ființă muritoare, dar a fost mama care s-a învrednicit să poarte în pântece pe copilul divin, Fiul lui Dumnezeu, Iisus. Chiar mamă fiindu-I, însă, de la Iisus, Mântuitorul lumii, avea Fecioara Maria însăşi nevoie să primească darul și binecuvântarea propriei sale mântuiri. Maria, noua Evă, este primul fruct al noii creații al cărui Domn și Împărat a fost, este și va fi Iisus.
Maria este un exemplu nu o excepție pentru toți cei care se nasc din nou și trăiesc în duh și adevăr. Astfel taina Fecioarei Maria este taina întregii Biserici. Fiindcă Biserica dă naștere la viața din nou în Duhul Sfânt, dă viață întru Hristos. Sfânta Maria este maica vieții sfințite și înnoite întru același Iisus pe care ea l-a purtat în pântece.
Şi răspunzând, îngerul i-a zis Fecioarei Maria:  „Duhul Sfânt Se va pogorî peste tine şi puterea Celui Preaînalt te va umbri; pentru aceea şi Sfântul care Se va naşte din tine, Fiul lui Dumnezeu se va chema” ...”Bucură-te, ceea ce eşti plină de har, Domnul este cu tine. Binecuvântată eşti tu între femei”...”Şi iată vei lua în pântece şi vei naşte fiu şi vei chema numele lui Iisus.”
Şi auzind acestea Sfânta Fecioară Maria îi înalță lui Dumnezeu un minunat imn de slavă și mulțumire: „Măreşte sufletul meu pe Domnul. Şi s-a bucurat duhul meu de Dumnezeu, Mântuitorul meu, că a căutat spre smerenia roabei Sale. Că, iată, de acum mă vor ferici toate neamurile. Că mi-a făcut mie mărire Cel Puternic şi sfânt este numele Lui. Şi mila Lui în neam şi în neam spre cei ce se tem de El. Făcut-a tărie cu braţul Său, risipit-a pe cei mândri în cugetul inimii lor. Coborât-a pe cei puternici de pe tronuri şi a înălţat pe cei smeriţi, pe cei flămânzi i-a umplut de bunătăţi şi pe cei bogaţi i-a scos afară deşerţi.”
Dacă ar fi ca vreunul din noi să ajungă într-o zi un Mare Împărat și lumea întreagă ar fi a sa și ar vrea Împăratul să aducă pe lume un Fiu care să-l moștenească și să îi poarte numele și să aibă grijă de toți slujitorii Săi, dacă ar vrea ca Fiul său să aibă un suflet mare și frumos, să fie ascultător și să Îl iubească pe Împărat și lumea, desigur ar căuta acel Impărat în toate grădinile Sale de la munte până la mare, în grădinile suspendate ale Semiramidei, în văile fertile din arcul crescent al Canaanului unde curge laptele și mierea o Fecioară, floarea cea mai aleasă din gradina creației, și ar găsi-o tot pe Maria, fecioară nu doar cu trupul ci şi cu mintea, Stilla Maris, picătură din mare, maica precistă, plină de har.
Ca Mare Împărat, stăpân al lumilor văzute și nevăzute dacă i-ar sta în putință orice, o astfel de mamă ar alege pentru întruparea unicului său Fiu, Dumnezeu și om. „Daţi-mi o generaţie de mame bune creştine şi voi schimba faţa lumii”, i-au cerut chiar sfintii Săi cu gura de aur. Prin puterea Duhului Sfânt ar umbri-o, pe îngerul Său slujitor Gavriil l-ar trimite cu vestea ca a ales-o din pântecele mamei sale Ana pentru neprihănita misiune de zămislire a Fiului Său, ca Ea va fi o nouă arcă, o nouă Evă, un nou chivot al legământului...Și Ea va zice iaraşi: „Iată roaba Domnului; fie mie după cuvântul tău”. Iar Elisabeta, verișoara sa îi va zice „Și de unde mie aceasta, ca să vină la mine Maica Domnului meu?”. Iar neamurile în veac ar lăuda-o în cântări de slavă ca pe cea mai cinstită decât heruvimii și mai preamărită fără de asemănare decât serafimii”.
Mireasă nenuntită, „izvorul vieții și născătoarea de Dumnezeu”, lăcașul finit al infinitului, adăpost al Mielului celui Întrupat și Înviat, purtătoare a Cuvântului în trup și a sfânt Cuvântul lui Dumnezeu în inimă, fecioară cu trupul şi cu mintea, toate au fost pregătite ca la plinirea vremii, să răsară în lume floarea aleasă, Fecioara Maria, maica Fiului Împăratului împăraților, Cel atotputernic.
Când lumea ta intră în atingere cu lumea lui Dumnezeu, rezultatul este un moment sfânt. Când speranţa înaltă a lui Dumnezeu sărută rana ta pământească, trăieşti o clipă sacră. Ea poate surveni într-o duminică, în timpul Cinei Domnului, sau într-o seară de joi la patinoar. Se poate produce într-o catedrală sau la metrou, lângă un rug aprins sau lângă o cocină de porci. Nu contează când şi cum. Important este că asemenea momente sfinte există. Şi încă zilnic. Aş vrea să-ţi vorbesc în continuare despre cel mai sfânt moment din viaţa ta.
   Nu, nu este ziua naşterii tale. Nici ziua nunţii. Nici ziua când ţi s-au născut copiii. Mă refer la cel mai sfânt moment din viaţa ta. Cele menţionate ceva mai înainte sunt speciale, ele iradiază o strălicire aparte, dar în comparaţie cu momentul despre care vreau să-ţi vorbesc sunt de-a dreptul banale. Doresc să-ţi vorbesc despre ora cea mai sacră din viaţa ta. Nu, nu invoc botezul tău, nici prima împărtăşanie sau prima confesiune, nici măcar prima întâlnire romantică. Ştiu că momentele acelea sunt preţioase şi cu siguranţă sacre, dar eu vizez un cu totul alt moment.
   El a avut loc chiar în dimineaţa aceasta, imediat după ce te-ai trezit - tocmai acolo, acasă la tine. L-ai uitat cumva? Dă-mi voie să-ţi împrospătez memoria.
   ... A sunat ceasul deşteptător. Soţia te-a împuns, soţul te-a înghiontit, mama sau tata te-au scuturat. Aşa că te-ai trezit în cele din urmă. Ai apăsat deja de trei ori pe butonul deşteptătorului; dacă l-ai mai fi apăsat încă o dată, ai fi întârziat. Ai implorat deja încă cinci minute... de cinci ori la rând; dacă ai mai fi cerut o dată, te-ai fi trezit cu apa în cap. S-a făcut timpul. S-au revărsat zorile. Deci, gemând şi scrâşnind din dinţi, ai dat la o parte pătura şi ai scos timid un picior cald într-o lume rece. Acesta a fost urmat cu multă şovăială de tovarăşul său. Te-ai ridicat pe jumătate şi ai şezut la marginea patului cu ochii închişi încă. Le-ai cerut să se deschidă, dar ei se împotrivesc. Atunci i-ai deschis cu mâna şi ai aruncat o privire în jurul camerei. (Nu a sosit încă momentul cel sfânt, dar nu mai e mult până atunci!)
După care te îndrepţi spre baie cu graţia unei femele de elefant însărcinate. Îţi doreşti să existe un mod de a aprinde lumina treptat, dar nu există. Aşa că loveşti întrerupătorul, clipeşti des în timp ce ochii ţi se obişnuiesc cu lumina şi păşeşti spre chiuveta din baie. Acum te apropii de clipa cea sacră. Paote că tu nu ştii, dar tocmai ai călcat pe gresia sfântă. Ai intrat în sfânta-sfintelor; ai păşit lângă rugul aprins al luminii tale. Cel mai sfânt moment al vieţii tale stă să înceapă. Dacă asculţi cu atenţie, poţi auzi fâlfâitul de aripă al îngerilor care îşi anunţă sosirea. Trompetele sunt deja fixate la buzele cerului. Un nimb de măreţie îţi înconjoară tălpile goale. Oştirile cerului îşi întrerup orice activitate în timp ce tu îţi ridici ochii şi... (Pregăteşte-te, iată-l că soseşte! Momentul cel sfânt e aproape.)
   Timpanele bubuie. Trompetele răsună în încăperile sacre. Copiii cerului alergă prin univers presărând petale de flori; stelele dansează, universul apaludă; copacii se unduiesc într-o coregrafie a adorării. Aşa şi trebuie fiindcă tocmai s-a trezit copilul Regelui...
   Uită-te în oglindă! Priveşte-l pe cel sfânt! Nu te întoarce! Imaginea perfecţiunii te fixează în ea. Şi iată că a sosit momentul cel sfânt. Ştiu ce gândeşti...
   'Asta numeşti tu sfânt? Asta numeşti tu perfect? Nici nu-ţi imaginezi cum arăt la şase dimineaţa...'
   Nu, dar pot să banuiesc. Ai părul pleoştit, pijamaua sau cămaşa de noapte şifonată... buzele uscate, ochii umflaţi...
   'Orice, numai sfânt, nu' îţi spui... Lasă-mă o oră şi voi arăta ca un sfânt! Dă-mi niste cafea şi ceva machiaj, oferă-mi o periuţă de dinţi, o perie de cap, puţin parfum... câteva picături de apa de colonie. Apoi du-mă în Sfânta Sfintelor. Atunci da, voi face cerul sa zâmbească!'
   Ah, dar aici greşeşti! Vezi tu, sfinţenia momentului de dimineaţă rezidă tocmai din onestitatea lui. Ceea ce îmbracă în sfinţenie oglinda în fiecare dimineaţă este faptul că vezi în ea exact persoana pe care o vede Dumnezeu. Şi pe care EL, O IBEŞTE! Fără machiaj! Fară cămaşă călcată! Fără cravata elegantă! Fără pantofii asortaţi! Fără imaginea îndelung şlefuită! Fără bijuterii de firmă! DOAR ONESTITATEA ÎN STARE PURĂ! TU, ÎN CARNE ŞI OASE!
   Dacă cineva te iubeşte la ora 6.30 dimineaţa, un lucru e sigur - persoana aceea te iubeşte pe tine însuţi. Nu îţi iubeşte titlul pe care îl deţii. Nu iubeşte felul în care arăţi. Nu îţi iubeşte realizările. TE IUBEŞTE PUR ŞI SIMPLU PE TINE!
   'Dragostea acoperă o mulţime de păcate.'
   Trebuie să fie vorba de dragostea lui Dumnezeu.
   'Căci printr-o singură jertfă El a făcut desăvârşiţi pentru totdeauna pe cei ce sunt sfinţiti'.
   Observă că autorul foloseşte aici cuvântul DESĂVÂRŞIŢI, şi nu unul mai blând, cum ar fi de exemplu - 'mai buni'- sau 'îmbunătăţiţi'- sau 'în ascensiune'.
   Dumnezeu nu îmbunătăţeşte, ci desăvârşeşte! El nu măreşte ci completează!
   Ce îi lipseşte celui desăvârşit? Îmi dau seama că, într-un sens, suntem imperfecţi. Încă gresim, ne poticnim, mai facem ce nu voim să facem. Dar, când e vorba de poziţia noastră înaintea lui Dumnezeu noi suntem deja desăvârşiţi!
   Când Dumnezeu Se uită la fiecare dintre noi El vede o persoană care a fost deja făcută de El desăvârşită.
   'Toţi care aţi fost botezaţi în Cristos, v-aţi îmbrăcat cu Cristos.'
   În această dimineaţă m-am îmbrăcat ca să ascund imperfecţiunile pe care prefer să nu le arăt altora. Când mă priveşte complet îmbrăcat, nu poate vedea aluniţele, cicatricile, umflăturile... ele sunt ascunse.
   Când alegem să fim botezaţi atât simbolic, cât şi ca mod de viaţă în Cristos, se produce aceeaşi protecţie! Păcatele şi greşelile noastre dispar sub strălucirea perfectă a acoperământului Său.
   'Căci voi aţi murit iar viaţa voastră este ascunsă acum cu Cristos în Dumnezeu.'
   Când Dumnezeu ne vede, El Îl vede totodată pe Cristos. El vede desăvârşirea! Dar nu una câştigată de noi ci acea desăvârşire pentru care a plătit EL!
   Bunătatea ta e de fapt bunatatea lui Dumnezeu. Tu eşti perfecţiunea întruchipată. Eşti fără cusur. Fără defecte sau greşeli. Fără pată. Neîntinat. Fără pereche. Eşti puritatea absolută. Eşti perfecţiunea nemeritată. Nu e de mirare ca te apaluda cerurile când te trezeşti. O capodoperă se pune în mişcare.
   Aşa că, în timp ce tu gemi, eternitatea tresare uimită. În timp ce tu te poticneşti, îngerii sunt impresionaţi; pentru ei eşti o stea. Ceea ce tu vezi în oglindă şi consideri un dezastru matinal, este în realitate, un miracol matinal. Este sfinţenie în halat de baie.
   Du-te şi te îmbracă! Pune-ţi inelele, rade-ţi favoriţii, acoperă-ţi aluniţele. Fă aceste lucruri de dragul imaginii tale, de dragul celor care stau lângă tine. Dar, nu le face pentru Dumnezeu!
   El te-a văzut deja aşa cum eşti în realitate. Şi în ceea ce Îl priveşte, esti desăvârşit.
Multi necrestini in istoria lumii, avand o admiratie pentru lsus au incercat sa ii imite umilinta, curatia si dragostea si au facut, zic ei ,, o treaba destul de buna” insa acesta este ca un foc pictat care nu are putere sa incalzeasca. Diamantele artificiale  pot semana atat de bine cu cele autentice incat numai un expert poate sesiza diferenta, dar ele sunt doar cioburi de sticla. Omul este un expert in imitatii, chiar si in domeniul imitarii lui lsus. Cum vom sti daca nu doar il imitam pe lsus ci suntem cu adevarat partasi naturii divine? Daca nu facem distinctie intre ceea ce este sufletesc si ceea ce este duhovnicesc putem sa fim complet inselati, fara sa ne dam seama. Ceea ce trebuia sa intelegem este felul in care puterea mintii, a emotiilor si a vointei pot impiedica lucrarea Duhului Sfant. Acolo unde nu facem diferenta intre lucrarea duhovniceasca si cea sufleteasca nu numai ca putem fi inselati de inima noastra dar chiar si de duhuri rele care falsifica lucrarea lui Dumnezeu. Daca esti multumit sa fii considerat un om  integru, bun, bland si milos atunci nu vei trece dincolo de a fi un crestin ,,sufletesc” adica  de a fi o simpla imitatie a lui lsus. Pavel imparte credinciosii in trei categorii: duhovnicesti, sufletesti, lumesti. Cand suntem condusi de poftele trupului nostru, suntem lumesti, cand suntem condusi de dorintele mintii si ale emotiilor suntem sufletesti, insa omul duhovnicesc este omul calauzit de Duhul Sfant a carui suflet si trup sunt sub controlul Duhului Sfant. In zilele acestea, in care biserica crestina este inselata din plin de o multitudine de voci si manifestari, toate pretinzand a fi de la Dumnezeu, este crucial, mai mult ca oricand, sa facem diferenta intre lucrarile duhovnicesti si cele sufletesti daca vrem sa fim protejati de planurile viclene ale celui rau. Noi trebuie sa cautam sa fim eliberati din ce in ce mai mult, in fiecare zi, nu numai de puterea pacatului ci si de lucrarea neobosita a firii sufletesti. A fi sufletesc reprezinta o piedica pentru cresterea noastra spirituala. Nu il putem cunoaste pe Dumnezeu prin puterea sufletului. Crestinul sufletesc poate parea smerit dar este totdeauna constient de smerenia lui. Sa cautam mereu lumina oferita de lsus si de Cuvantul lui Dumnezeu.”
In legatura cu “minunea” satanica „untold”, le-a papat rock-ul limba la pastorii din Romania?

Poate multi isi pun intrebarea in aceste vremuri, oare de ce pastorii neoprotestanti din Romania nu spun nimic legat de evenimentul mediatizat si trambitat de presa romana si tinerii din Romania?

Oare de ce nu spun ca piesele de acolo sunt de-a dreptul demonice si n-au nimic de-a face cu standardul lui Dumnezeu si valorile Lui?

Oare de ce nu spun ca aceste concerte otravesc sufletul tinerilor si-i influenteaza la razvratirea impotriva lui Dumnezeu si a moralitatii unei societati sanatoase?

Am gasit cateva motive pentru care pastorii neoprotestanti tac
De mult timp deja intr-o majoritate de adunari neoprotestante, de dragul de-a tine pe tineri in Biserica, majoritatea pastorilor au acceptat muzica desantata rock in adunarile bisericilor neoprotestante. Desi inspirata din razvratirea satanei, melodii care insotesc cuvinte de razvratire si blasfemii la adresa lui Dumnezeu, acestea au fost imprumutate in adunarile neoprotestante crestine, au fost schimbate cuvintele cu anumite mesaje crestine, repetate incontinuu si cantate in ritmuri de dans.

Sigur ca astazi nimeni nu-si mai pune intrebarea daca aceste cantari pe ritmuri dracesti isi au locul sau nu in biserica, nici nu-si mai pune problema ca odata cu muzica rock deja imbracamintea chipului veacului acestuia, rochii mulate, minifuste si lipsa acoperitorii la femeile casatorite, deja nu mai este o noutate in adunarile noastre.

In acest caz nu ar fi mirare ca si tineri din adunarile neoprotestante sa fi mers la acest concert anticrestin si posedat de duhuri demonice.
Retributia pastorilor, care le asigura un trai bun intr-o societate in lipsuri, pe baza faptului ca pregatesc doua, trei predici, pe saptamana si au o viata lejera, deja din aceasta slujire de pastori s-a ajuns la o meserie, la fel ca in bisericile istorice (ortodoxa, catolica ectc). Asa stand lucrurile, pastorii sunt tentati la compromisuri, asa ca nu-si mai deschid gura la mai nimic ce patrunde in adunare. Asa ca totul a ajuns permisibil, inclusiv muzica rock, tinuta care n-are nimic de-a face cu viata unui crestin si caractere indoielnice in biserica, care numai a crestini nu arata. Totul de dragul unui loc caldicel, in vremuri tulburi, totul de dragul salarului lunar si a pastrarii membrilor in biserica cu orice chip.

Tot mai mult s-a creat un vid intre pastori si clasa credinciosului de rand, un fel de ierarhie. Asta place atat pastorilor, cat si enoriasilor, fiecare in asemenea circumstanta face ce vrea. Omul vine spectator la biserica, stiind ca pastorul este seful (lideri) si el se ingrijeste de toate, asa ca fiecare „traieste bine”. Astfel calea s-a largit, pastorii au impresia ca deja sunt in rai de aici de pe pamant si biserica a ajuns sa semene cu necrestinii din lume, in viata si caracter.
Datorita faptului ca omul de rand din biserici, nu mai citeste Biblia, pastorii lucreaza doar pentru salarii asa ca se pot folosi fara probleme de invataturi ratacitoare ca sa-si implineasca scopurile, de asemenea tot felul de organizatii si profitori a ajuns sa influenteze bisericile noastre, totul sub deplina supraveghere si acceptare a multor pastori, care bineinteles ca beneficeaza de pe urma unor asemenea invataturi.

Asa ca adunarile au devenit o mana cereasca, le dai „hormoni, nitrati, mancare modificata” si profiti la maxim de productie, finantari, si-i raiul pe pamant pentru tine ca pastor.

Asa este conceptul de slujire astazi fratilor si atunci ne miram ca nici un glas de pastor in Romania nu striga puternic din scaunele lor confortabile, impotriva lupilor si a otravii semanata si infuzata in societatea din Romania si inclusiv inimile tinerilor din bisericile noastre si in viata bisericilor.

Oare mai poate sa vina vremuri de inviorare si pocainta in astfel de circumstante, oare mai poate sa se trezeasca biserica neoprotestanta de astazi in vremuri ca acestea? Nu stiu! Doar Dumnezeu stie si poate face o astfel de trezire!

Eu stiu ca suntem vinovati cu toti, am invatat sa tacem ca sa ne simtim comfortabil, am invatat sa cocolosim pacatul, sa-l ascundem sub pres, totul de dragul pacii si dragostei crestine. Traim intr-un fel de „hyppism neoprotestant”, in care fiecare „se drogheaza” cu fericire, bazata pe „dragoste si tacere”, nu mai percepem realitatea si nu mai discernem adevarul, am fost orbiti de diavolul si am inceput sa bajbaim.

Doamne ai mila de noi si ajuta-ne sa ne trezim!
 Cu fiecare an care trece omul este tot mai trudit şi mai împovărat. Deşi au fost amenajate parcuri, locuri de agrement şi staţiuni de odihnă, mai mult ca oricând omul este totuşi lipsit de odihnă. Trăim într-o lume agitată, care seamănă cu marea învolburată de furtună. Certuri, neânţelegeri, revolte şi războaie frământă omenirea. Oamenii sunt trudiţi şi împovăraţi şi nu au odihnă. Stricăciunea mare, înmulţirea fărădelegii a dus la  împovărare  conştiinţei, psihicului. Oamenii sunt obosiţi în familiile lor, în mijlocul prietenilor lor, obosiţi la slujbele lor, chiar de plăcerile vieţii, de însăşi viaţa lor uneori. Oamenii doresc odihnă. Unii, ca să scape de această stare au ajuns la ăutură, îşi găsesc odihnă într-un pahar cu vin dar odihna nu este acolo. Alţii îşi caută odihnă în droguri, dar în loc să dea  de odihna doriă se nenorocesc pentru o viaţă întreagă. Păcatele trecutului său, fac din om un fugar, cum s-a întâmplat cu Cain. Pe de altă parte, dorinţa după fericire îi face pe oameni să alerge necurmat, ca şi călătorul însetat prin pustie. Într-o asemenea lume, trudită după alergare, obosită de îngrijorări, frământări şi temeri, împovărată cu tot felul de păcate, Domnul lsus a făcut una din cele mai preţioase promisiuni ale Sale, promisiunea referitoare la odihna sufletului.  Cristos Domnul nu le va da odihnă celor care nu au nevoie de ea. De fapt toţi au nevoie de odihna sufletului dar nu toţi sunt gata să îşi recunoască această nevoie. Dacă şi-ar vedea fiecare starea lui ar putea să obţină ceea ce Cristos ne-a oferit prin această promisiune. Odihna sufletului nu se obţine prin eforturi personale, nu se cumpără cu bani, nu se moşteneşte printr-o religie. Ea se primeşte în dar. Nimeni în afară de El nu poate da odihna sufletului. Eşti trudit şi împovărat? Această promisiune este exact pentru tine. Poţi să ai pacea sufletului, adevărata odihnă, linişte. Cristos Domnul ţi-o poate da ca un dar nespus de preţios. Toţi cei trudiţi ţi împovăraţi, veniţi chiar acum la Domnul lsus. ”
Cei mai mulţi dintre noi ştim că ţara Canaanului este o ţară înaltă. Ea se află la cel puţin 600 până la 1200 de metri deasupra nivelului mării. Este o ţară muntoasă. Cărţile Deuteronom şi Ezechiel conţin multe pasaje în care se spune că ţara lui Israel este o ţară muntoasă şi înaltă.
   Ce anume din Cristos simbolizează acest lucru? Pentru a răspunde la această întrebare trebuie să privim harta. De o parte a ţării Canaanului se află Marea cea Mare sau Marea Mediterană. De cealaltă parte se află o altă mare, Marea Moartă. Deci de ambele părţi ale acestei ţări există mări. Conform simbolurilor folosite în Scriptură, mările reprezintă moartea. Aceasta înseamnă că în jurul lui Cristos nu există altceva decât moarte! Dar din această moarte a fost sculat Cineva! Cristos a fost sculat din morţi! Deci, ţara înaltă, ţara muntoasă, Îl simbolizează pe Cristosul Înviat, pe Cristosul Înălţat. Cristos a fost sculat din morţi şi înălţat la ceruri. El este Cel care este înviat şi ridicat pe înălţime. El este muntele înalt. Cristos este ţara cea înaltă pe munţii lui Israel. Lângă El, în afara Lui, nu există nimic altceva decât moarte.
   Atunci când a venit Ziua Cincizecimii, Petru a stat în picioare împreună cu cei unsprezece. Să analizăm situaţia din acea zi. Acolo se afla Petru, un pescar, un om mic, un om umil şi aparent fără valoare. Dar în ziua în care el s-a ridicat împreună cu cei unsprezece pentru a depune mărturie şi a proclama că Isus a fost înviat şi S-a înălţat la ceruri, acest om mic se afla pe o poziţie mai înaltă decât cel mai înalt rang de pe pământ. Cei mai măreţi şi mai onoraţi oameni de pe acest pământ nu se puteau comara cu Petru şi cu cei care au stat în picioare împreună cu el. De ce erau aşa de mari? Cum a fost posibil ca nişte oameni sa primească aşa mare onoare? Motivul a fost acela că exact în clipa în care ei au stat în picioare pentru a vorbi despre Cristosul Înălţat, ei erau ÎN Cristosul Înalţat! Ei nu erau oameni de pe pământ, ei erau oameni din ceruri! Dacă citim în Fapte, câteva capitole ne dăm seama că Petru, Ioan şi ceilalţi care erau împreună cu ei erau oameni pe munte, oameni în ceruri. Ei erau deasupra oricărui lucru de pe pământ. Marele preot, împăraţii, conducătorii, toţi erau la picioarele lor. Ei erau deasupra celui mai înalt rang omenesc deoarece se aflau ÎN acest Cristos Înălţat. Ei umblau ÎN EL. Ei locuiau pe acest munte înalt.
   O, fraţi şi surori, Cristos nu este doar spaţios, ci El este mai înalt decât toţi. El este transcedent!
   Cred că fiecare dintre noi am experimentat pe Acest Cristos! Daţi-mi voie să va împărtăsesc ceva din experienţa mea.
   În anul 1943, din cauza lucrării Domnului am fost întemniţat de Miliţia Militară Japoneză. În acel timp amata japoneză ocupa o mare parte a Chinei iar oraşul unde lucram eu se afla sub ocupaţia lor. În timpul întemniţării am fost anchetat în fiecare zi şi dimineaţa si după-amaiaza. De la ora nouă până la ora douăsprezece şi de la ora unu până la şase seara stăteam înaintea lor. Nici nu va puteţi imagina ce situaţie îngrozitoare era. Nu aveam alt ajutor decât pe Domnul şi nici o altă cale de salvare decât rugăciunea! M-au dus într-o carceră fiindcă se temeau ca nu cumva vreun cuvânt de la  mine să fie transmis în afară. Mă rugam tot timpul şi cu cât mă rugam mai mult, cu atât mă simţeam mai mult în ceruri. Nu eram în închisoare, eu mă aflam în ceruri! Când eram dus la anchetare mă simţeam mult mai sus decât ei. Eu nu eram sub ei. Eram deasupra lor. De ce? Deoarece mă aflam în Cristosul Cel Înălţat. Închisoarea nu era nimic pentru mine dar Cristos era totul pentru mine!
   O, fraţi si surori, în mijlocul tuturor ameninţărilor eu trăiam în ceruri!
   După trei saptămâni în care am fost supus unui asemenea tratament, nu mi-au putut găsi nici o vină. Singura lor concluzie a fost aceea că eu sunt o persoană superstiţioasă. Au spus 'Domnule Lee, eşti obsedat de Dumnezeu!' Într-o zi m-au mai întrebat 'Spune-ne, cine e mai important, Dumnezeu ori ţara?' Dar eu le cunoaşteam tactica. Dacă spuneam că ţara e mai importantă ei nu m-ar mai fi judecat ca pe o persoana religioasă ci ca pe un patriot. Ei intenţionau sa afle dacă îmi pasă sau nu de ţară. Am ezitat... Iar ei au zis 'Spune-ne repede!' Şi am răspuns căci Dumnezeu e pe primul loc iar ei mi-au zis 'De acum înaite Dumnezeu să-ţi dea pâine fiindcă noi nu-ţi mai dam mâncare.' Era o altă ameninţare, desigur, însă eu le-am zâmbit şi m-am întors la închisoare.
   La scurt timp, a fost arestat un tânăr grec şi l-au pus cu mine în celulă ştiind că el nu avea nici o legătură în oraş cu nimeni şi nu se temeau de a fi transmis ceva de la mine. La ora cinei soldatul ce distribuia hrana nu mi-a oferit nimic arătându-mi cu degetul spre cer batjocoritor. Dar tânărul grec a început să vorbească cu mine iar eu i-am povestit totul. El mi-a întins atunci hrana lui spunând 'Dumneata suferi pentru Cristos. De ce să nu fiu si eu părtaş la suferinţa dumitale?' Şi m-a obligat să mănânc din pâinea lui. A doua zi m-au scos din închisoare pentru a mă batjocori din nou întrebându-mă 'Ţi-a dat Dumnezeu de mâncare?' 'Da!' le-am răspuns iar ei au simţit din nou că nu sunt decât o persoană superstiţioasă şi mi-au zis 'Îţi vom aduce un frizer să-ţi tundă părul şi-ţi vom aduce şi mâncare bună de la restaurant!'
   Vă daţi seama ce fel de experienţă a fost aceasta? A fost o experimentare a Cristosului Înălţat. Noi suntem în Cel Care S-a înălţat! Suntem transcedenţi! Totul se află sub picioarele noastre.
În cartea Leviticul avem jertfele, preoţia şi multe categorii de reglementări. Cartea Levitic poate fi împărţită în aceste trei părţi prima, de la capitolul 1 la 7, care se ocupă de jertfe, a doua, de la capitolul 8 la 10, care se ocupă de preoţie, a treia de la capitolul 11 până la sfârşitul cărţii, care se ocupă de multe reglementări. Există tot felul de reglementări legate de o trăire sfântă. Am văzut cât de interesante, cât de plăcute şi cât de bogate în înţeles sunt ele. Există multe reglementări în legătură cu ceea ce este curat şi ceea ce este necurat, în legătură cu ceea ce este separat şi ceea ce nu este separat de lucrurile obişnuite şi lumeşti, în legătură cu felul în care să acţionăm şi să nu acţionăm. Toate acestea, sunt reglementări pentru o viaţă sfântă.
   Pentru simplitate, aceste reglementări pot fi rezumate în trei principii minore. Primul este acela că noi suntem poporul care Îi aparţinem Domnului. Acesta este un principiu care trebuie să ne regleze. Amintiţi-vă că Îi aparţineţi Domnului, că sunteţi poporul Domnului. Dacă reţineţi acest lucru, veţi fi păziţi de multe lucruri. Credeţi că, în timp ce vă amintiţi că sunteţi poporul Domnului aţi putea merge la teatru? Numai acest gând vă face să daţi înapoi. Credeţi că vă puteţi certa cu cineva şi în acelaşi timp să vă amintiţi că Îi aparţineţi Domnului? Încercaţi! Veţi vedea ce va deveni cearta voastră.
   Odată, în Orientul Îndepărtat, am angajat un baiat cu o rişcă pentru o călatorie. La început el mi-a spus că îmi cere cinci dolari, iar eu am fost de acord. Dar când am ajuns la destinaţie am văzut că nu aveam decât o bacnotă de zece dolari, deci i-am dat-o şi am aşteptat restul. După ce a căutat în buzunare, în cele din urmă a spus că îi pare rău că nu are să-mi dea rest decât patru dolari. Acesta era trucul lui. Am început să mă cert cu el, dar deodată mi-am adus aminte că sunt un copil al lui Dumnezeu. Această simplă aducere-aminte m-a făcut sa renunţ. Am spus 'Bine, bine, nu-i nimic, un dolar nu contează!' Cum puteam eu, un copil al lui Dumnezeu, să mă cert cu un băiat de ricşă? Acest lucru ar fi dat de ruşine Numele Domnului!
   De fiecare dată când ai de gând să faci ceva, trebuie să îţi aminteşti că eşti unul din copiii Domnului. Nu spune că este ceva prea legalist. Tu şi cu mine, trebuie să fim legalişti într-un asemenea mod. Uneori, surorile, în Occidentul Îndepărtat poartă rochii care nu sunt potrivite pentru un copil al Domnului. Dacă ele şi-ar aminti doar că Îi aparţin Domnului, acest simplu gând le-ar face să renunţe la o asemenea îmbrăcăminte. Ele pur şi simplu uită că sunt fiice ale Domnului şi se îmbracă ca fiicele diavolului.
   Faptul de a ne aminti că suntem poporul Domnului este primul principiu al reglementărilor.
   Al doilea principiu este că noi am fost separaţi de această lume. Domnul a spus  - 'V-am pus deoparte dintre popoare'. Noi am fost separaţi de popoarele lumii de Dumnezeu. Ceea ce ele pot face noi nu putem face. Ceea ce ele pot spune, noi nu putem spune. Ceea ce ele pot stăpâni, noi nu putem stăpâni. De multe ori am fost la magazinul universal şi nu am fost capabil să cumpar nimic. Tot ce am putut face a fost să clatin din cap şi să spun 'Nu, nu, nu este nimic pentru mine, eu sunt separat'.
   Din Seattle în San Francisco şi apoi în Los Angeles am încercat să cumpăr o pereche de pantofi. Există atât de multe stiluri ciudate şi moderne, dar este destul de greu să găseşti o pereche de pantofi potrivita pentru un copil al lui Dumnezeu. Dacă aş cumpăra una din ele mi-e teamă că nu aş mai putea să mă ridic şi să le slujesc copiilor lui Dumnezeu. (O, lucrurile lumeşti pe care aceste magazine universale le vând! Dacă toţi oamenii lumeşti ar fi convertiţi şi şi-ar aminti că sunt copii ai Domnului şi că sunt separaţi de această lume, atunci toate magazinele universale ar fi forţate să se închidă...)...
   E regretabil faptul că majoritatea oamenilor nu sunt convertiţi, dar cel mai regretabil este faptul că cei care sunt convertiţi de catre Domnul încă nu sunt separaţi de aceasta lume.
   Cel puţin noi, cei ce suntem convertiţi de către Domnul, trebuie să ne amintim că Domnul ne-a separat de această lume. Acesta este  de asemenea unul dintre principiile care trebuie să ne guverneze. Să nu spuneţi că este un legalism prea mare! Trebuie să fim atât de legalişti!
   Al treilea principiu este acela că Dumnezeu este sfânt; aşa că, şi noi trebuie să fim sfinţi.
   Trebuie să fim sfinţi în toate lucrurile aşa cum EL este sfânt!
   Nu uitaţi deci, în primul rând că sunteţi copii ai Domnului, în al doilea rând nu uitaţi că aţi fost separaţi de această lume şi în al treilea rând nu uitaţi că trebuie să fim sfinţi ca şi El.
 Fratelui meu sau al lui Cristos,
   Nu-l cunosc, nu am întins mâna în blidul Cinei  împreună niciodată, și totuși... Christos răzbate prin parfumul Lui...
   Nu demult, pe site-ul Resurse Creştine a apărut un frate care postează  din darurile ce le-a primit generos din partea lui Dumnezeu. Scrie curat și sincer, intelectual, din bogăţia Bibliei pe care o slujește acolo unde a fost hotărât de Dumnezeu adăugând comentarii care uimesc prin buna intenție, educație intelectuală, dar mai ales duhovnicească.
   Nu-l cunosc personal dar sincer, nici nu mi-ar fi de folos, din moment ce, în fiecare postare găsesc cuvinte curate, sincere, ale unui creștin crescut la picioarele lui Dumnezeu.
,,Omul care cu adevarat castiga lupta, omul care este gata sa stea impotriva la tot ce diavolul ii arunca din iad este omul care sta alaturi de Dumnezeu chiar cand nu e timp de criza si totul merge bine, cand sunt binecuvantari si prosperitate. Acel om este sarguincios inaintea lui Dumnezeu si cauta fata Lui. Un om care se roaga este curajos ca un leu, nu exista demon sau diavol in iad care sa il sperie. Dumnezeu binecuvanteaza pe acei care in timpurile bune, cand totul merge bine nu stau pusi in fata unui TV privind mizerii, nu rad prosteste la niste programe ci isi iau timp special in singurate cu Domnul, se roaga pentru familiile lor, intarindu-si credinta pentru timpurile de tulburare. Daca familia ta este in probleme si tu nu esti un om al rugaciunii, oricate predici ai asculta, oricata consiliere ai primi, nimic nu iti va fi de folos, nimic nu va rezolva problema pana cand tu singur nu te vei pune pe genunchi apucandu-te strans de cer. Tine-ma pe genunchi Doamne, tine-ma frant! Doamne, tine aceasta biserica franta, nu ne lasa sa ramanem indiferenti la binecuvantari si sa devenim lenesi. Nu vreau doar multimi, vreau gloria Ta in acest lacas! Tremur la Cuvantul Tau.            Sa tremuram caci este posibil ca barbati si femei odata evlaviosi, ce se rugau si au avut asa o ungere, sa iti dai seama ca au pierdut-o. In aceaste vremuri de ispita, cand tot iadul este eliberat, Doamne ajuta-ne sa stam in picioare. Noi nu trebuie sa uitam niciodata intristarea lui Dummezeu impotriva pacatului, in casa Lui, in vietile noastre. As vrea sa stiti ceva: Dumnezeu spune ca ziua harului este aproape de sfarsit. Dragilor, Dumnezeu isi iubeste biserica, isi iubeste oamneii Lui cu o dragoste nemuritoare dar noi avem tendinta sa mergem pe caile noastre, sa alunecam, sa renuntam la povara. De aceea Dumnezeu trebuie sa aprinda un foc, stiu ca trebuie sa o faca in  mine in fiecare zi, trebuie sa imi franga inima. Dumnezeu isi va sfinti biserica, isi va sfinti anvonul, El are un plan, El lucreaza in tine chiar daca nu poti vedea. Iti spun ca daca ai sti ce are Dumnezeu pregatit pentru tine L-ai cauta, te-ai bucura atat de mult incat nu te-ai putea stapani. Dar asta nu se va intampla daca nu ll cauti. Poti sa renunti la acest plan al Lui dar se sfarseste in dezastru, rusine, ruina.”                   
   Nimic nu este de mirare în faptul că nu comentează preferențial  (la cine postează!) dacă dânsul găsește de cuviință să-l îmbărbăteze, ajute, și să-i fericească starea sufletească deponentului lăsând în urmă un parfum de Christos.
   Mă aplec cuviincios, stimate frate, în fața învățăturii în Christos puse în practica vieții dumneavoastră atât de vizibil.
   Fie mâna Lui Dumnezeu întinsă veșnic peste duhul domniei voastre ! 
Ce este un străin? Pare simplu de explicat cu toții cunoaștem acest statut, al unui om ce i se spune străinul. Însă nu este ușor să fii în pielea străinului. În primul rând cred că este o stare interioară determinată de împrejurări exterioare. Toți acești ani pe care i-am trăit ca emigrant în Spania, Germania, m-au ajutat să înțeleg, ce simte un străin în sufletul său. Am înțeles că ori cât de bine s-ar integra un emigrant în cultura țării unde a emigrat, în inima sa va avea mereu acel sentiment că este un străin acolo, ce trăiește departe de patria sa. Un prieten îmi spunea: „Dacă ne-am întoarce în România, și acolo suntem străini, pentru că ceea ce am lăsat noi în urmă în țara noastră atunci când am emigrat, nu mai este nici pe departe așa. Sau schimbat foarte multe lucruri, și de asemenea mulți dintre prietenii noștrii de altădată, au apucat și ei pe drumul emigrării din cauza sărăciei.”
Apoi mai este și ideea din mintea multora dintre emigranți că, dacă s-ar întoarce în România ar avea parte de un viitor sumbru. Cred că de aceea cei mai mulți dintre români nu mai doresc să se întoarcă acasă. Unii dintre ei au un dor în inimile lor de casă, de țară, de cei dragi rămași acolo pe pământul natal. În schimb alții spun: „Eu nu mai am casă în România, pentru mine nu există gândul de a mă întoarce acasă. La cine, la sărăcia și viața dură din România? Doresc să lupt aici pentru a reuși în viață.” În acest context ne trăim viața ca niște oameni ce au un statut de străini și călători prin Europa occidentală, sperând că poate într-o zi ne vom integra pe deplin în țările unde am emigrat. Alții, cred că într-o zi se vor întoarce definitiv în România, însă această întoarcere a lor o văd ei undeva în viitorul foarte îndepărtat. De asemenea, sunt și emigranți care speră că într-o zi se vor putea întoarce într-o Românie a prosperității. Deși ei spun că de moment acest lucru pare greu de realizat, totuși undeva în viitor este posibil să se realizeze și acest lucru.
Dintr-o perspectivă spirituală, Biblia ne prezintă statutul copiilor lui Dumnezeu în această lume, ca a unor străini și călători spre țara veșniciei. Pe paginile Sfintelor Scripturi, ni se relatează că Dumnezeu ne-a construit un oraș splendid, numit Noul Ierusalim ce va fi locuința celor mântuiți. De fapt, în Biblie ni se spune că cei mântuiți vor avea o locuință la țară, în natură, și o altă locuință în Noul Ierusalim. Astfel de promisiuni, pe mine mă uimesc atunci când le descopăr, și îmi dau seama că lucrurile ce le-a pregătit Dumnezeu pentru cei ce-L iubesc, sunt nespus de frumoase. Apostolul Pavel, în cartea Evrei, ne transmite într-un mod impresionant gândul că statutul unui copil al lui Dumnezeu în lumea aceasta, este cel al unui străin și călător spre patria cerească.
Însușindu-ne adevărurile propovăduite de apostolul Pavel, devenim oameni cu o dublă cetățenie, cetățeni ai acestei lumi și cetățeni ai patriei cerești, și începem să tânjim în inimile noastre după Noul Ierusalim. Ne dăm seama tot mai mult că lumea în care trăim, e atât de diferită de lumea celor mântuiți ce va fi condusă de principiul iubirii care se jertfește. De aceea, în toți acești ani în care am trăit prin Spania și Germania, eu personal, m-am simțit ca un peregrin ce se îndreaptă prin credință spre o destinație minunată. Patriarhul Avraam a trăit din plin acest sentiment al omului ce este în căutarea unei patrii cerești. Este impresionant de urmărit pe paginile Sfintelor Scripturi, modul cum Dumnezeu îl cheamă să își părăsească țara, familia, rudele, și să vină în țara Canaan pentru a umbla cu Dumnezeu, trăind o viață de nomand. Chemarea lui Dumnezeu, îl surprinde pe Avraam la o vârstă destul de înaintată, trăind într-o cetate în care avea un trai la un nivel destul de ridicat pentru vremea sa.
Dar este nevoit datorită chemării divine, să lase totul și să înceapă o viață de nomand și peregrin prin țara Canaan. Avraam în momentul când primește chemarea lui Dumnezeu e nevoit să lase rude, prieteni, viața socială, ce o ducea în acel loc, și să pornească spre Canaan, unde avea să treacă prin unele încercări destul de grele. De asemenea avea să aibă parte de unele căderi pe drumul credinței, însă este impresionant modul cum Dumnezeu îl călăuzește, întărindu-l prin har. Interesant este faptul că el personal, deși a fost numit părintele credinșioșilor și prietenul lui Dumnezeu, nu a intrat niciodată în posesia Canaanului. A trăit toată viața sa animat de promisiunile lui Dumnezeu, și a fost purtătorul făgăduinței mesianice, prin vremurile grele pe care le-a străbătut. A știut însă, că urmașii săi vor intra în posesia Canaanului, cum de asemenea prin credință și-a dat seama că toți oamenii ce se vor încrede în Dumnezeu, vor avea parte de patria cerească. Conform cuvintelor apostolului Pavel, Avraam a murit cu speranța că într-o zi va păși pe străzile Noului Ierusalim, orașul construit de Dumnezeu pentru peregrinii ce sunt în căutrea patriei cerești. Toți cei ce astăzi au acest statut de străini și călători, și se îndreaptă spre Canaanul ceresc, sunt oameni ce se ghidează în viață după învățăturile lui Iisus și ale apostolilor, animați fiind de speranța mântuirii prin credință și har.
În cartea Apocalipsa capitolul 21, într-un mod grandios, apostolul Ioan ne descrie măreția Noului Ierusalim pe care el îl vede într-un moment anume al istoriei mântuirii coborând din cer pe pământ. În toată această descriere, este un contrast între tot ce numim frumos în marile orașe ale lumii noastre, și Noul Ierusalim, orașul construit de Dumnezeu pentru toți peregrinii ce s-au perindat pe fața pământului, din zilele lui Adam și până în zilele noastre. Mulți dintre acești peregrini au fost oameni umili ce au îndurat lipsuri și suferințe, fiind persecutați de cărturarii și fariseii timpului lor, însă au îndurat totul animați de speranța mântuirii prin Hristos.
Unii teologi, spun că Noul Ierusalim va fi mult mai frumos decât la descris Ioan, pentru că lui i s-a descoperit atât cât putea el aprecia și înțelege. De altfel, descrierea pe care Ioan o face cetății, este în limbajul scriitorilor Vechiului Testament ce au scris despre slava Noului Ierusalim. De asemenea, sunt și comentatori ai cărții Apocalipsa ce susțin că Noul Ierusalim va fi exact așa cum Ioan l-a descris. Indiferent de cine are dreptate, eu cred că lucrurile pregătite de Dumnezeu pentru cei mântuți, vor surprinde prin frumusețea și grandoarea lor. Ba mai mult de atât, acolo nu va mai exista durere și moarte, iar fericirea va fi nota dominantă a acelei vieți. Noul Ierusalim, dincolo de frumusețea și strălucirea sa, va fi un loc unde Iisus Hristos va locui în permanență cu oamenii mântuiți din toate timpurile. Acolo, toți cei ce au fost năpăstuiți de cei ce conduc cu cruzime lumea în care trăim, își vor găsi un loc de odihnă, și vor experimenta o fericire autentică. Impresionantă va fi societatea acelui oraș, formată în mare parte din oameni mântuiți din orice timp al istoriei. Și toți îl vor slăvi la unison pe Hristos, cel ce a făcut posibilă mântuirea neamului omenesc.
Contemplând tot acest tablou apocaliptic al splendorii Noului Ierusalim, ne dăm seama că cartea Apocalipsa nu este numai o carte ce ne prevestește sfârșitul acestei lumi și nenorocirile ce vor veni. Din contră, această carte are și un mesaj de speranță, ne descrie un nou început al oamenilor mântuiți prin sângele Mielului. Este adevărat, că deși dorința lui Dumnezeu este să-i mântuiască pe toți oamenii, nu toți vor fi mântuiți, pentru că unii refuză darul mântuirii. Însă toți cei ce la final vor avea parte de mântuire, vor trăi pe noul pământ ce va avea acea frumusețe de la început când Creatorul la creat. Peregrinii, acolo își vor găsi în sfârșit patria lor după care au umblat și tânjit toată viața. Este minunat, ca în aceste timpuri grele pe care cu toții le străbatem, să fim animați în inimile noastre de această speranță a unei noi vieți, a unui nou început.
Deși, aici și acum, uneori avem parte de zile de durere, să nu uităm că există această speranță creștină precum că durerea și moartea nu vor mai fi, și va începe o nouă viață ce ia uimit pe scriitorii Bibliei, atunci când au fost inspirați să o descrie. Lumea aceasta în care trăim va trece, însă până la strămutarea noastră în lumea celor mântuiți, având statutul unor peregrini, trebuie să reflectăm mai presus de orice altceva, bunătate creștină în jurul nostru. În zilele noastre, sunt mulți oameni în inimile cărora nu mai există speranță ci doar durere și vise neîmplinite. Ei au nevoie ca iubirea lui Hristos aducătoare de vindecare și speranță, să se reverse în inimile lor rănite de tot greul acestei lumi. Este foarte greu pentru un om, să-și trăiască viața luptând doar pentru realizări materiale, și neavând speranță în inima sa. Avem tot mai mult nevoie ca speranța mântuirii să ne umple inimile. Și mai ales trebuie să înțelegem că tot ce este crud și meschin pe acest pământ, se va termina lăsând loc unui nou început, ce ne uimește atunci când medităm la frumusețea sa. Cred că apostolul Pavel a meditat mult la această temă, și de aceea ne-a putut transmite în cuvinte atât de frumoase acest adevăr atât de necesar nouă tuturor.
Poetul se reflectă narcisistic în oglinda chipului său lăuntric şi a stilului în care scrie, iar stilul poetic specific fiecărui poet reflectă profilul psihologic, spiritual şi cultural al poetului. Când a fost binecuvântat cu darul poetic dar şi cu ispita scrisului, treptat viaţa, gândirea şi credinţa poetului se transformă în funcţie de viziunea sa poetică, de sensibilitatea poetică.
Precum lutul moale din care se face caramida ia forma tiparului în care este pus tot aşa şi substanţa poetică se modelează după matriţa psihică, după chipul şi asemănarea sufletească a creatorului de poezie, mintea şi sensibilitatea poetului devenind tiparul, paradigma, stilul, forma în care se pune drojdia emoţiei care face aluatul să crească şi să dospească. Când poetul are vocaţie religioasă, credinţa sa devine de multe ori şi aluat şi matrice stilistică. Odată formată, matricea stilistică defineşte şi influenţează profund conştiinţa, credinţa şi trăsăturile morale şi de caracter ale poetului. Autenticitatea actului poetic se măsoară însă valoric după criterii estetice şi culturale, nu totdeauna şi neapărat morale sau doctrinare ori dogmatice.
Poetul se poate identifica ori deveni pasionat de arta şi de poezia sa dar deşi astfel de veleități pot fi nobile şi folositoare totuşi afectivitatea poetică trebuie să fie ziditoare spiritual nu pasională. Iubirea de poezie nu poate deveni un substitut pentru iubirea poetului pentru Dumnezeu ori pentru semeni. Talentul poetic este un mijloc de a-L sluji pe Dumnezeu nu un scop în sine. Poetul simte imboldul şi impulsul de a crea fiindcă nevoia de iubire, de exprimare poetică și împărtășire prin Cuvânt, de slavă și preamărire a lui Dumnezeu nu se poate stinge în om, fiindcă însăși flacăra invizibilă a duhului care le animă și inspiră nu se stinge, ci este pururi vie și lucrătoare.
A renunța la vocația și la rostirea poetică dacă o astfel de chemare există este ca și cum ai avea darul profeției și ai alege să rămâi mut. Ar însemna în ultimă instanță negare de sine, un dar primit de la Dumnezeu și întors ingrat precum talantul celui care-l îngroapă în loc de a-l folosi spre a aduce folos însutit. Unii încearcă să stingă focul cel viu din poezie, să-l domolească, să facă să ardă mocnit, ascuns sub cenușă. Alții încearcă să dilueze mesajul, să stingă flacăra spiritului, să facă ideea, mesajul şi comunicarea poetică mai căldicică. Pentru poetul creștin soluția de compromis al adevărului, a poeziei neutre ori indiferente ca mesaj nu este compatibilă cu vocaţia şi chemarea pe care o are de a-I sluji Cuvântului prin harul primit de la Duhul Sfânt.
Este adevărat că poezia are lumea și regulile sale, propriul univers pătruns de razele de lumină ale valorii estetice. Dar pentru poetul creștin soluția de compromis a poeziei „neutre” înseamnă îndepărtare de la vocaţia sa misionară, evanghelică. Poeții au intenția ascunsă de a schimba lumea, ori cel puțin de a o reprezenta dintr-o altă perspectivă decât cea mondenă, cotidiană. Odată creată poezia își are lumea sa, colindă lumea prin viu grai, pe coală de hârtie, digital prin spaţiul virtual, propăvăduie adevărul său îmbrăcat în veşmintele cuvintelor alese şi ale imaginilor poetice, nu moralizând sau explicând ci revelând taine, eresuri, aspiraţii, suferinţa şi fericirea poetului şi a lumii pe care numai o inimă sensibilă le poate intuni și exprima atât de bine cu ajutorul limbajului poetic inspirat.
Poezia este o auto-inițiere în lumile umbroase ale misterului, explorare prin labirinturile imaginației având drept busolă de orientare candela aprinsă a Cuvântului. Mulți se pot rătăci prin acest labirint, dar acei puțini care ies din labirint, la suprafață, și ne aduc lumina revelației din adâncurile conștiinței și ale sufletului îi numim binecuvântați, fericiți că prin suferința și nefericirea lor, au adus în lume un foc, o flacără care poate lumina lăuntric pe mulți semeni, iubitori de poezie, care caută și iubesc frumosul, binele și adevărul.
Există însă și pericolul rătăcirii prin pădurea de semne și simboluri, de vis, de mit și imaginație, fiindcă poezia este un obiect prețios, de valoare, dar care poate fi ușor falsificat, a cărei autenticitate să nu fie de fapt decât aparentă, ficțiune imaginativă golită de adevăr, formă lipsită de conținut. Poezia nu poate fi creată fără simboluri, fără metafore, fără o sintaxă gramaticală care este logica după care cuvintele se adună şi se aşează unul după altul după o ordine predeterminată de spiritul care le însufleţeşte, le de forţa de exprimare a realităţii percepute sau intuite de poet sau inspirată de duh. Realitatea poetică nu poate fi expirmată altfel decât simbolic, prin puterea și lumina ascunsă în Cuvânt.
Întrebarea însă rămâne dacă realitatea poetică se poate reduce la versificarea textului sacru, a narațiunilor și învățăturilor biblice, la o simpla ficțiune imaginativă, la o reprezentare personală a visului, la o metarealitate psihologică, la o lume iluzorie jumătate reală jumătate improvizație sau ficţiune. Metafora, care este sufletul şi substanţa poeziei, poate transfigura ordinea naturală și sensul logicii, al experienței și al percepției realității spre a crea o lume şi o ordine nouă „poetică”, dar nu mai puţin adevărată sau mai puţin aproape de Realitatea Ultimă, de Fiinţa Divină ca fundament, esenţă şi sursă  a tuturor celor văzute şi nevăzute.
Proiectată în timp și în spațiu și acceptată ca adevăr, metafora poetică poate crea o lume nouă, mitică ori mistică. Dar o lume de mit nu în înțelesul peiorativ al acestui concept, adică de ficțiune. Ci mit ca adevăr subiectiv personal și colectiv conștientizat care dă vieții omenești și istoriei un sens, un răspuns la întrebări pentru care cel puţin deocamdată nu există alte răspunsuri în afară de cel revelat, dacă ne este dat să credem în revelaţia divină. Astfel poezia se constituie ca o alternativă sensibilă a adevărului descoperit experimental, pe căi obiective, empirice, verificabile. Poezia se constitue și capătă vocație de adevăr nou, inspirat, profetic, revelatoriu. În această ipostază poezia capătă valențe și vocație religioasă, creștină, poate fi înțeleasă ca un dar divin, veste bună trimisă prin îngeri omului spre a-i întări credința cu ajutorul și mijlocirea cuvântului şi a frumosului inspirat. Sufletul iubitor de adevăr divin primește inspirația, o transformă în limbaj poetic, și o întoarce drept ofrandă şi închinare Domnului în formă de imne de laudă, psalmi și acatiste, de poezie sacră.
Autenticitatea creației poetice depinde deci de cât adevăr există în aceste forme de exprimare, câtă revelație, câte substraturi hermeneutice trebuiesc explorate pentru a scoate la suprafață un dram de adevăr. Fiecare poezie reprezintă un nou adevăr, o nouă inspirație, o nouă revelație a Cuvântului. Orice poezie, pentru a putea fi poezie, trebuie însă să fie „in-spirată”, adică influențată și stimulată de prezența unui spirit. Nu toate spiritele sunt însă benefice, curate și iubitoare. Sunt și duhuri rele, duhuri demonice, ale minciunii și ale decepției. Aici, la această răscruce spirituală, drumurile comune pe care a mers poezia din toate tipurile și categoriile și veleitățile, de toate in-spirațiile se despart. Aici poezia creștină se separă de altfel de poezie, alege cărarea îngustă, dar care duce la adevăr și viață. Poetul creştin de multe ori sacrifică parte din aura estetică, din elementele constitutive ale frumosului artistic, pentru a face loc propovăduirii binelui și adevărului.
Poezia creștină este înțeleasă ca având misiune evanghelizatoare, vocație profetică, veste bună, îngerească, trimisă de sus şi menită să întărească speranța, credința şi voinţa de iubire a lui Dumnezeu şi a aproapelui, este un instrument, o formă aleasă de propovăduire a binelui, a frumosului și a adevărului, dar mai presus de toate este un act de iubire pentru Domnul, expresie lirică a frumosului lăuntric, sufletesc. Este mărturie și mărturisire a credinței în Domnul urmând exemplul narațiunilor din cartea sfântă, dând glas și expresie nouă învățăturilor biblice. Poezia creștină este conlucrare a poetului cu harul Duhului Sfânt, este ofrandă și imn de slavă, gratitudine și mulţumire lui Dumnezeu, psalm și rugăciune, revelație lirică a minunii din Cuvânt.
Dumnezeu nu lucrează direct azi la mântuirea oamenilor, nici prin îngeri, nici prin decretele Sale cereşti ci lucrează prin noi, fraţi scumpi. Prin voi, prin mine, şi dacă noi nu stăm la dispoziţia Lui, zadarnic a murit Cristos. Oamenii vor merge în iad. Noi trebuie să devenim un canal de legătură între Dumnezeu şi oameni, oameni ai rugăciunii care stăruiesc pe genunchi pentru mântuirea celor din jur.
   Noi nu am făcut treaba asta, noi am dezvoltat în bisericile noastre muzică, muzică şi iarăşi muzică. Am adus teatrul la noi. Am dezvoltat fanfare, programe peste programe, poezii peste poezii şi tare i-a plăcut diavolului teatrul acesta,  clubul acesta în biserică. De aceea, lucrarea nu merge, nu merge. Vin fraţi din diferite locuri aici, nu zic să nu vină, dar nu acesta este interesul să veniţi aici, să vedeţi ce multe persoane sunt de nu avem locuri; interesul este să stai acasă cel puţin jumătate de oră pe genunchi, să te pocăieşti tu, care eşti de 20, 30, 40 de ani credincios  dar în jurul tău oamenii merg în iad, sunt morţi în păcat. Să te întrebi de ce. Nu cumva tu ai rupt legătura cu Dumnezeu? Ai fost un creştin formal, din partea ta puteau să meargă toţi în  iad. Asta este un mare păcat.
   Dacă creştinismul ar fi luat în serios problema consacrării pentru Dumnezeu, a mijlocirii pentru vecini, cunoştinţe, prieteni, colegi, oraş, ţară, lumea întreagă, de mult, omenirea L-ar fi cunoscut pe Cristos; nu ne-am trăit viaţa model. Şi tu, iubitul meu suflet care stai în nepăsare sau în amânare să-L primeşti oare, sau nu, pe Cristos în viaţa ta, dacă El ar fi stat aşa de nepăsător faţă de soarta ta şi faţă de a mea noi ajungeam în iad. Dumnezeu a murit pentru oameni. Cât se va juca omenirea cu moartea lui Cristos? Cât timp o va călca în picioare oare? Dacă şi tu o calci, îţi calci propria fericire, propria şansă de a avea o viaţă veşnică.
   Auzi tu? Vei pieri, vei dispărea din faţa lui Dumnezeu dacă nu Îl primeşti în viaţa ta. Primeşte-L pe lsus în viaţa ta, nu mai amâna, e poate ultima chemare această zi.  Fără acceptarea în viaţă a lui Cristos, fără pocăinţă, sunt pierdut, pierdut.
   Vă rog, să nu intraţi în apa botezului dacă nu vreţi să fiţi oamenii lui Dumnezeu toată viaţa. Prea mult a văzut lumea asta creştini falşi, creştini de lume, prea mulţi am încuiat uşa cerului. Mulţi gem în iad fiindcă creştinii nu au fost adevăraţi creştini, nu au fost oameni ai rugăciunii. Ne-am bătut joc de haina albă pe care într-o zi am îmbrăcat-o  atâţia din noi.
   Să ne plângem aici, acum, decât în iad!
   Doamne Dumnezeule, fă ceva ca creştinii să fie adevăraţi creştini, ca prin ei, ţara, lumea întreagă să cunoască ce minunat, bun, sfânt, iertător, eşti Tu, Doamne!
   Domnul să facă această lucrare! ”                                         
Cetatea galileeană Nain, însemnând „fericire”, părea privilegiată din punct de vedere al cadrului natural. Cuibărită confortabil la poalele Micului Hermon, se afla la cumpăna apelor dintre Marea Mediterană și Marea Moartă, beneficiind și de „vedere” nordică spre Tabor. Dar viața nu ține cont de astfel de privilegii, ducând în curgerea ei buturugile dureroase ale dramelor cu care oamenii se confruntă.
  Mai putea, oare, să vadă frumusețea peisajului o mamă cu ochii înlăcrimați? O văduvă care-și ducea la cimitir unicul fiu? Nici măcar un observator neutru, un turist ocazional, nu ar mai fi răpit de priveliște, când tabloul este dominat de un cortegiu funerar, așa cum ni-l descrie evanghelistul Luca. Un cortegiu înfășurat în durere, ieșind din Nain și îndreptându-se spre cimitir.
  Din sens opus, înspre acest cortegiu al morții venea un altul. Cel al Vieții. Era Isus, însoțit de ucenici și de „norod mult”. Întâmplător? Nicidecum. Dumnezeu nu lasă lucrurile la întâmplare.
  „Nu plânge!”, i s-a adresat Isus mamei șfâșiate de durere. Apoi spre raclă: „Tinerelule, scoală-te, îți spun!”. A vorbit puțin. Dar a făcut mult. Enorm. Unui tânăr i-a fost redată viața. Sau el a fost redat vieții? Important este că a revenit lângă mama lui. Lângă cea care plângea după el.
  Există în armată un ordin: „La loc comanda!”. Se folosește atunci când startul a fost luat greșit. Se revine la start pentru a porni corect. Într-o direcție bună.
  Între Nain și cimitirul cetății a fost un restart miraculos și crucial. De câte astfel de restartări nu este nevoie, oare, în viața spirituală? Pentru câți morți spiritual, îndreptându-se spre o „groapă” veșnică, nu plâng cei apropiați? Miracolele se petrec în prezența lui Isus. Atunci, acum și-n veci!
  Vorbesc din experiență, ca fost „ocupant” al raclei în drum spre cimitir. Mort spiritual. Dar lacrimile mamei mele au fost la fel de vizibile pentru Isus ca cele ale femeii îndurerate din Nain. Și miracolul s-a produs. Trăiesc! Pentru veșnicie.
  Nu încetați să vă rugați pentru cei „morți”. Cu lacrimi. Isus vede lacrimile și răspunde. Cu un restart. Unul vital.
„La început a fost Cuvântul”...apoi au fost create cuvintele. Dumnezeu l-a binecuvântat pe om cu darul cuvântului, al raţiunii, al intuiţiei, dar şi cu o bogată imaginație poetică. Prin limbaj Dumnezeu l-a separat pe om de celelalte viețuitoare care văd şi poate înţeleg lumea fiecare în felul lor, dar nici una din animale nu pot vedea și înțelege lumea, decorul acesteia, așa precum le percepe ori reprezintă omul. Dumnezeu l-a binecuvântat pe om cu darul limbajului și în special al limbajului poetic pentru ca omul văzând frumusețea creației divine să se bucure, să fie fericit și să dea slavă Creatorului celor văzute și nevăzute dar tot atât de reale. Dumnezeu i-a dat omului darul cuvântului pentru a putea numi toate câte erau în grădina raiului, pentru le da la toate câte un nume potrivit de botez, și știindu-le astfel numele, omul să aibă putere şi dominion asupra acestora. După ce omul a fost izgonit din rai, Dumnezeu i-a lăsat omului totuși darul cuvântului pentru ca rătăcind pe pământ să-și agonisească hrana şi adăpostul omul să-l poată striga pe Dumnezeu la nevoie, suferinţă şi necaz, pentru ca omul să aibe cuvinte potrivite spre I se putea ruga lui Dumnezeu şi cuvinte frumoase pentru a-I înălţa imne de slavă şi de laudă.  
Poezia s-a născut prin intuiţie, revelaţie şi inspiraţie nu în baza unui sistem organizat şi sistematizat precum cel al gândirii abstracte, raţionale şi logice. Gânditorii, oamenii de ştiinţă, filozofii şi chiar teologii au inventat întrebări, poeţii şi profeţii au oferit răspunsul revelat în vis şi imaginaţie la întrebările fără un alt răspuns. Judecata raţională şi chiar meditaţia înseamnă şi îndoială. Contemplaţia poetică înseamnă şi credinţă, încredere în puterea revelaţiei şi a imaginaţiei de a ne descoperi binele, frumosul şi adevărul. Cel puţin a binelui, frumosului şi adevărului subiectiv, ancestral îngemănat în inima, psihicul, conştiinţa omenească. Aşa cum s-a spus, are şi inima raţiunile sale despre care mintea n-are cunoaştere.  În baza unor astfel de raţiuni ale inimii   imaginaţia poetică a fost pentru om şi început de credinţă religioasă. Credinţa nu este atât de oarbă precum se crede. Îţi trebuie imaginaţie de-a dreptul divină să poţi crede, ori să îţi păstrezi cumpătul şi credinţa în faţa atâtor ispite şi dovezi de necredinţă pe care le aduce mintea abstract raţională genială dar poate nu şi atât de sensibilă. De aceea nu există poezie care să nu fie inspirată ori animată de vreo credinţă oarecare, adevărată ori falsă. Fiindcă din punct de vedere ontologic poezia este ea însăşi un act religios, indiferent dacă poetul crede sau nu crede în Dumnezeu, este conştient sau nu de acest fapt, dacă scrie poezie religioasă intenţionat ori nu. De fapt nu este întâmplător faptul că poezia, în greceşte“poiesis”,  înseamnă "facere", "creare" a unei lumi imaginare cu ajutorul limbii estetice, simbolice, metaforice. Însuşi Dumnezeu a creat lumea prin Cuvânt. Când creăm poezie, creăm o altă lume, o lume a noastră subiectivă poate, nu o lume obiectivă, reală. Dar ce este de fapt realitatea? Lumea creată de noi poate fi o copie palidă a realităţii, dar prin creaţie imităm Logosul divin după chipul căruia am fost noi înşine creaţi.
Dar deşi existenţa poeziei cel puţin în mintea noastră este o realitate de netăgăduit, este foarte greu de a defini poezia în termeni vernaculari, filozofici ori literari. Este mai uşor să scrii poezie decât să explici fenomenul, procesul creaţiei poetice. Încercarea lui Aristotel de a clasifica poezia în lirică, elegiacă, epică şi dramatică, este poate mai de folos pentru uzul didactic decât pentru uzul poeţilor. Poezia este limba copilăriei lumii, a comunicării bucuriei de a fi, a suferinţei omeneşti şi a nădejdii că Dumnezeu care are grijă de florile câmpului şi de iarba care este cosită şi făcută fân, are grijă şi de fiinţa omenească. Misterul poeziei ţine de o memorie latentă, nebuloasă, neclară a începutului de lume. Ori a începutului când precum copiii devenim conştienţi de noi înşine şi de lumea din jur. De aceea poezia este creată continuu, etern, prin fiecare faptură omenească conştientă care se naşte şi descoperă cât de frumos şi de minunat a făcut Dumnezeu lumea aceasta. Poezia este de natură spirituală, imaginativă, contemplativă, mărturie că Dumnezeu care este etern şi infinit a creat o lume care deşi trecătoare reflectă parte din frumuseţea şi gloria divină.
Poezia nu este însă poezie numai datorită subiectului și a temelor tratate, a ideilor, ori a sentimentelor împărtășite oricât de sincere ar fi acestea, a filozofiei ori a teologiei conținute în text, pretext ori context. Frumosul estetic este condiția de existență a poeziei ca și a oricărei alte arte, religioase ori seculare. Faptul că arta sau poezia au ca sursă de inspirație o temă sau o idee religioasă anume nu sunt of garanție în sine că arta sau poezia respectivă au și valoare estetică. Dar faptul că există frământare sufletească și trăire religioasă, că există o dorință puternică și autentică de a da slavă lui Dumnezeu, denotă o sensibilitate aparte și o stare sufletească sau mentală creativă propice, generatoare de energii spirituale și iluminare care pot fi transformate și transfigurate expresiv, artistic. Astfel, pentru poeți și trăitori mistici de orientare și credință creștină precum Sf. Grigore Nazianz, Sf. Efrem Sirul, Romanos Melodul, Sf. Simion Noul Teolog, Sf. Teresa de Avila și Sf. Ioan al Crucii, poezia pare mediul de comunicare cel mai potrivit, cel mai compatibil de exprimare a experințelor lor spirituale prin har și duh, ale iubirii față de Dumnezeu și de aproapele. Astfel de experiențe religioase și mistice nu pot fi comunicate prin limbaj vernacular, comun, ci numai prin cuvântul poetic și bogația imaginativă ascunsă în simbol și în metaforă. De pildă, s-a scris că în operele poetice ale Sf. Ioan al Crucii versurile „au fost compuse dintr-o iubire izbăvitoare și abundentă înțelegere mistică”...”în această privința contemplarea este teologie mistică, adică tainică și profundă cunoaștere a lui Dumnezeu.” În această contemplare are loc o lucrare tainică a sufletului, o cunoaștere prin „eliminarea imaginilor concrete, o cunoaștere directă a lui Dumnezeu comunicată supranatural, în funcție de felul credinței.” Poezia este scrisă din aceasta iubire mistică, drept mărturie a înțelesului adeverit sufletului de către Dumnezeu. Este Duhul Sfânt care „face posibilă exprimarea plinătății înțelesului în cuvinte obișnuite”, precum în sfintele cântări ale lui Solomon sau alte carți ale Sfintelor Scripturi. În ultimă instanță orice mistic religios este și poet sau mai bine zis experiența mistică influențează activitatea creativă și poetică. Simbolurile poetice sunt semne pe care sufletul le primește de la Dumnzeu, dat fiind marea Sa iubire pentru oameni. Poetul religios folosește aceste semne pentru a-I răspunde lui Dumnezeu în exaltare, slavă și preamărire.
Într-un fel sau altul toate cuvintele își au izvorul, rădăcina, sorgintea în Cuvânt. Fie că-l laudă și-L slăvesc, fie că-L tăgăduiesc, implicit, cuvintele afirmă Cuvântul. Cuvintele afirmă și confirmă Cuvântul ca fiind Logosul și Arhetipul după care s-au creat toate cele văzute și nevăzute. Poezia creștină și necreștină, religioasă ori seculară, dar nepusă în slujba răului, este prin sine o aspirație, un vis după o lume mai bună și frumoasă, după o lume ideală. Dar ceea ce deosebește poezia creștina de alte feluri de poezie este faptul că pentru un poet credincios aceasta lume ideală, sacră, există deja, este reală nu doar imaginativă, este transfigurată în Hristos prin puterea Duhului Sfânt. Lumea poeziei creștine este o prefigurare, o anticipare escatologică și soteriologică a Împărăției Cuvântului, o lume inaugurată și care va fi revelată deplin de Iisus la sfârșitul veacului. De aceea poetul creștin și iubitorul de poezie creștină trăiesc adevărul poetic pe care îl consideră inspirat și revelat, ca parte din lucrarea de mântuire a Duhului, din lauda care i se cuvine gloriei divine, Cuvântului Întrupat.
Mai sunt încă două pasaje din Biblie care vorbesc despre mâna cârmuitoare a lui Dumnezeu. Un lucru de o importanţă deosebită este că nu trebuie să judecăm usuratic pe alţii. Aceasta este ceva cât se poate de serios, căci în ceea ce judeci pe alţii cu uşurătate, acelaşi lucru poate să vină foarte uşor si asupra ta. În orice lucru nu ierţi pe alţii, aceasta poate veni şi asupra ta. Aceasta este mâna cârmuitoare a lui Dumnezeu. Dacă nu ierţi datoria altuia, Dumnezeu nu-ţi va ierta ţie păcatul.Aceasta este iertarea câmuitoare, ceva cu totul diferit de iertarea veşnică. Da, Dumnezeu este Tatăl tău ceresc; problema vesniciei este deja rezolvată. DAR dacă fratele tau păcătuieşte împotriva ta şi tu nu vrei sa-l ierţi, nici Dumnezeu nu te va ierta pe tine. Mâna cârmuitoare va cădea asupra ta. De aceea da-mi voie să-ţi spun - învaţă să fii mărinimos şi iertător, să fii înţelegător, gata de a ierta pe alţii. Dacă te plângi tot timplul şi îi critici pe alţii, s-ar putea să cazi sub mâna cârmuitoare a lui Dumnezeu. Nu va fi uşor pentru tine sa scapi, căci Dumnezeu va sapa cu siguranţă adânc în tine. Dacă eşti aspru faţă de alţii, Dumnezeu va fi aspru faţă de tine. Adu-ţi aminte de slujitorul din Matei 18, care a plecat din casa stăpânului sau şi s-a întâlnit cu tovarăşul lui care îi datora o sută de dinari. L-a strâns de gât şi i-a cerut să-i plătească datoria. Când stăpânul a aflat, s-a supărat foarte tare şi a poruncit ca acel slujitor sa fie dat pe mâna chinuitorilor până va plăti tot ce datora. Dumnezeu a început să-l pedepsească şi el nu a putut să scape cu uşurinţă de sub mâna cârmuitoare a lui Dumnezeu.
Dumnezeu este lumină, şi atunci când suntem în prezenţa Lui Dumnezeu putem simţi lumina. Nu simţim doar curgerea lăuntrică, ci şi iluminarea lăuntrică ce este obţinută numai prin părtăşia vieţii. Toate acestea nu reprezintă o doctrină, ci o explicare a experienţei noastre. Dacă nu putem spune 'Amin' la aceste experienţe, atunci mi-e teamă că ceva e în neregulă cu noi. Tocmai aceste lucruri ar fi trebuit să le experimentăm începând din ziua mântuirii noastre, deşi poate nu am fost capabili să le explicăm. Permiteţi-mi să repet - înlăuntrul nostru ceva se mişcă şi curge, iar când suntem în curgere noi pur şi simplu ne aflăm în prezenţa lui Dumnezeu. Apoi înlăuntrul nostru avem strălucirea şi totul este în lumină. Toate lucrurile ne sunt clare - dacă ceva este corect sau greşit, dacă este voia lui Dumnezeu sau nu, dacă este ceva din viaţă sau din moarte. Toate lucrurile devin clare prin simtul lăuntric.
   Deci simţul vieţii este foarte mult legat de părtăşia vieţii. Părtăşia vieţii ne ajută să fim conştienţi de simţul vieţii aducându-ne în prezenţa lui Dumnezeu, unde putem savura strălucirea lui Dumnezeu ca lumina. Această strălucire clarifică orice lucru. Ea pătrunde în fiecare colţ şi fiecare alee a fiinţei noastre, dând naştere unui simţ foarte fin şi acut. Acest simţ detectează imediat o greşeală oricât de mică. Cu cât avem mai mult curgerea vieţii, ci atât suntem mai mult în prezenţa lui Dumnezeu şi cu atât vom experimenta mai multă strălucire. Cu cât experimentăm mai mult această strălucire, cu atât vom avea un simţ mai acut şi mai delicat. Prin acest simţ noi Îl putem cunoaste pe Dumnezeu, voia Sa şi calea Sa. Acest simţ cercetează şi testeaza totul.
   Mai mult, acest simţ lăuntric al vieţii depinde întotdeauna de gradul părtăşiei noastre lăuntrice cu Domnul. Atunci când ne fixăm mintea pe carne, aşa cum am arătat din Romani, noi pur şi simplu ne fixăm sinele pe carne. Faptul că ne fixăm mintea pe carne înseamnă că sinele nostru cooperează cu carnea, iar dacă noi cooperăm cu carnea cu siguranţă relaţia noastră cu Dumnezeu nu este bună.
   Amintiţi-vă cele trei cercuri concentrice care ilustrează cele trei părţi ale omului. Carnea este trupul (cercul exterior) schimbat în natură prin coruperea lui Satan.
   Mintea se află în suflet (cercul din mijloc), care reprezintă fiinţa noastra umană, sinele. Dumnezeul Triunic locuieşte în duh (cercul din centru). Mintea, localizată între carne şi duh, are posibilitatea de a se mişca în ambele direcţii. Să nu uităm niciodată Romani 8.6 -este unul dintre cele mai importante versete din Scriptură.
   'Şi umblarea după lucrurile firii pământeşti este moarte, pe când cei ce trăiesc după lucrurile Duhului, este viaţă şi pace.'
   Într-un sens este chiar mai important decât Ioan 3.16. Dacă reţinem doar Ioan 3.16 si uităm Romani 8.6, suntem nişte bieţi creştini mântuiţi; niciodată nu am putea fi creştini victorioşi. Ioan 3.16 este suficient ca să primim viaţa veşnică, dar Romani 8.6 ne arată cum să fim creştini victorioşi.
   Fixarea minţii noastre - adică fixarea sinelui- pe carne este moarte. Fixarea minţii sau fixarea sinelui pe duh este viaţă şi pace. Aici este cheia vieţii sau a morţii.
   Mintea este foarte neutră. Ea este 'pe gard'. Ea se poate întoarce către carne sau se poate întoarce către duh. Istoria grădinii Edenului trebuie repetată din nou. Voinţa liberă poate alege una dintre cele două opţiuni. A alege pomul cunoştinţei înseamnă moarte, dar a alege pomul vieţii înseamnă viaţă.
   Noi ne aflăm între aceste două posibilităţi; suntem neutri faţă de viaţă şi moarte. Rezultatul depinde de alegerea noastră, de atitudinea noastră. Păcatul personificat, reprezentându-l pe Satan, se află în carne; Dumnezeul Triunic Se află în duh după ce suntem mântuiţi; iar sinele este în minte. Secretul vieţii sau al morţii depinde de cooperarea noastră cu duhul sau cu carnea.
   Dacă cooperăm cu carnea, avem moartea. Dacă coperăm cu duhul, ne împărtăşim din Dumnezeu care este viaţă.

   Prin urmare, nu trebuie numai să învăţăm să fim îngăduitori în materie de iertare, ci trebuie şi să avem grijă să nu vorbim şi să criticăm cu uşurătate pe alţii. De cele mai multe ori, ceea ce vorbim împotriva altora sau ceea ce criticăm la alţii va fi curând văzut în noi. Deseori am văzut cât de repede vine disciplina asupra cuiva care este prea aspru cu alţii. Dacă vei judeca pe un cap de familie ce are probleme cu copiii, zicând despre el 'Iată mâna lui Dumnezeu este mereu asupra lui', s-ar putea sa nu treacă mult timp până aceeaşi problemă să cadă asupra ta.
   Fraţilor, să învăţăm să ne teme de Dumnezeu!
   Daţi-mi voie să vă spun - durează o viaţă să înveţi cârmuirea lui Dumnezeu. Toţi anii noştri pe acest pământ îi petrecem învăţând să cunoaştem cum Dumnezeu cârmuieşte asupra noastră.
   Reţineţi! Nu putem să judecăm sau să criticăm cu uşurinţă în nici un domeniu! Să ne deprindem sa nu fim limbuţi sau iscoditori. Să învăţăm să ne temem de Dumnezeu! Nu numai că este de dorit, dar e cât se poate de grav să stârnim mâna cârmuitoare a lui Dumnezeu. Ai grijă ca nu cumva necazul altuia să vină asupra ta! Nu ţi-l atrage singur, judecând cu uşurătate pe alţii!
   Ceea ce semănăm, aceea vom secera. Acest principiu e foarte adevărat pentru copiii lui Dumnezeu. Să învăţăm să fim îngăduitori! Cu cât suntem mai îngăduitori, cu atât e mai bine, căci prin faptul că suntem îngăduitori faţă de semenii noştri, şi noi vom găsi milă la Dumnezeu. Dacă suntem nemiloşi şi aspri faţă de fraţii noştri, Dumnezeu va fi sever şi exigent faţă de noi.
   Învăţaţi să fiţi blânzi, miloşi, îngăduitori faţă de fraţi. Încercaţi să treceţi cu vederea greşelile fraţilor voştri!
   Rostiţi mai puţine cuvinte nefolositoare, fiţi reţinuţi în judecată!
   Când oamenii sunt în necaz, ajutaţi-i, dar nu-i judecaţi!