Immanuel Kant
DESPRE DEFINITIA FILOSOFIEI

 “ Prolegomene la orice metafizica viitoare care se va putea afisa ca
stiinta “
par. 1, 2, 5, 7, 9, 10, 14, 15, 18, 19, 20
“Daca voim sa infatisam o cunoastere drept stiinta, trebuie mai intai sa
putem determina cu precizie ce anume o deosebeste de celelalte feluri de
cunoastere, ce nu are comun nici una dintre acestea si ii este deci specific. Daca
nu vom face astfel, hotarele ce despart stiintele se vor stare si nici una dintre ele
nu va mai putea fi tratata temeinic potrivit naturii sale.
 Aceasta specificitate poate sa provina din deosebirea ce exista fie intre
obiectele cunoasterii, fie intre sursele cunoasterii, fie si din modul in care se
realizeaza cunoasterea, sau din imbinarea unora daca nu chiar a tuturor, laolalta.
Pe aceste elemente se intemeiaza, in primul rand, ideea unei stiinte posibile si a
domeniului ei.
 In ce priveste, mai intai, sursele unei cunoasteri metafizice, rezulta din
insusi conceptul unei astfel de cunoasteri ca ele nu pot fi empirice. Principiile
unei astfel de cunoasteri (de care tin nu numai propozitiile ei prime, ci si
conceptele ei de baza) nu trebuie sa fie luate niciodata din experienta; caci
cunoasterea nu trebuie sa fie fizica, ci metafizica, adica o cunoastere care se
intinde dincolo de experienta. La temelia cunoasterii metafizice nu va sta, asadar,
nici experienta externa, care reprezinta sursa fizicii (ca stiinta a naturii, in genere,
n.n.) propriu-zise, nici experienta interna care constituie baza psihologiei
empirice. Ea este deci o cunoastere a priori, izvorata din intelectul pur si din
ratiunea pura.
 Prin aceasta cunoasterea metafizica nu s-ar deosebi insa intru nimic de
matematica pura; ea va trebui sa fie numita, prin urmare, cunoastere filosofica
pura.
 Cunoasterea metafizica trebuie sa cuprinda numai judecati a priori:
aceasta o cere chiar specificul surselor ei. Oricare ar fi insa originea judecatilor,
sau forma lor logica, exista o deosebire intre ele din punctul de vedere al
continutului, si anume aceea ca ele sunt fie pur explicative, adica nu adauga
nimic la continutul cunoasterii, fie extensive, cu alte cuvinte sporesc cunoasterea
noastra; primele vor putea fi numite judecati analitice, iar celelalte judecati
sintetice.
 Judecatile analitice nu cuprind in predicatul lor nimic altceva decat ceea
ce era de acum gandit in conceptul subiectului, chiar daca nu asa de limpede si pe
deplin constient.
 Atunci cand spun “Toate corpurile sunt intinse” nu am largit catusi de
putin conceptul meu de corp, ci l-am desfacut doar in elementele sale. Caci
intinderea era gandita in acest concept deja inainte de formularea subiectului
judecatii, chiar daca relatia nu a fost enuntata ca atare explicit; judecata este prin
urmare analitica. Dimpotriva, propozitia: “Unele corpuri sunt grele” contine ceva
in predicat ce nu era gandit in conceptul general de corp; ea sporeste asadar
cunoasterea mea pentru ca adauga ceva la conceptul pe care il aveam si trebuie ca
atare sa fie numita judecata sintetica (…).
Am vazut care este deosebirea dintre judecatile analitice si cele sintetice.
 Posibilitatea propozitiilor analitice a putut fi inteleasa foarte usor, caci
aceasta posibilitate se intemeiaza numai pe principiul contradictiei. Posibilitatea
judecatilor sintetice a posteriori, adica a acelora care sunt obtinute din
experienta, nu are nici ea nevoie de o explicatie speciala, deoarece experienta
insasi nu este nimic altceva decat o imbinare continua (synthesis) a perceptiilor.
Nu ne raman decat propozitii sintetice a priori, a caror posibilitate trebuie sa o
cautam sau sa o cercetam, de vreme ce ea trebuie sa se intemeieze pe alte
principii decat acelea ale contradictiei (…).
 Problema propriu-zisa de care depinde totul este, exprimata cu o precizie
scolastica, urmatoarea: Cum sunt posibile propozitiile sintetice a priori ?
 Judecata sintetica a posteriori certa nu contine decat ceea ce poate fi
intalnit in intuitia empirica intamplatoare, pe cand judecata sintetica a priori
certa cuprinde ceea ce trebuie intalnit in chip necesar in intuitia pura, de vreme
ce, in calitate de intuitie a priori, ea este legata in mod inseparabil de concept,
inaintea oricarei experiente (…).
 Daca intuitia noastra ar reprezenta lucrurile asa cum sunt ele in sine,
atunci nu ar putea exista nici un fel de intuitie a priori, ci ea ar fi intotdeauna
empirica. Nu pot sa stiu ce anume este cuprins in obiectul in sine, daca el este
prezentat si imi este dat. Ce-i drept, si in acest caz ramane de neinteles cum este
posibil ca intuitia unui lucru prezent sa ma poata face sa cunosc lucrul asa cum
este in sine, de vreme ce proprietatile lui nu pot sa treaca in facultatea mea de
reprezentare. Dar chiar daca am admite o asemenea posibilitate, nici atunci
intuitia nu s-ar produce a priori, adica inainte de a-mi fi prezentat obiectul: caci
fara aceasta conditie nu poate fi gandit nici un temei al relatiei reprezentarii mele
cu acel obiect, daca reprezentarea nu va fi cumva sprijinita pe inspiratie. Nu
exista, astfel, decat o singura posibilitate ca intuitia mea sa premearga realitatii
obiective si sa aiba loc ca o cunoastere a priori si anume aceea ca ea sa nu
cuprinda nimic altceva decat forma sensibilitatii, care precede in subiectul meu
toate impresiile reale prin care sunt afectat de catre obiecte (…).
 Prin urmare, numai in forma intuitiei sensibile putem intui a priori
lucruri. Pe acestea le cunoastem insa numai asa cum ne pot apare noua
(simturilor noastre) si nu asa cum pot fie ele in sine, iar aceasta premisa este
absolut necesara pentru a admite posibilitatea propozitiilor sintetice a priori sau,
daca constatam ca ele exista de fapt, pentru a intelege si determina dinainte
posibilitatea lor.
 Spatiul si timpul sunt acele intuitii pe care matematica pura le ia drept
baza a tuturor cunostintelor si a judecatilor ei care se infatiseaza ca apodictice si
necesare; caci matematica trebuie sa-si reprezinte toate conceptele ei mai inainte
in intuitie, iar matematica pura, in intuitia pura, adica sa le construiasca…
 Natura este existenta lucrurilor in masura in care aceasta din urma este
determinata dupa legi universale. Daca natura ar insemna existenta lucrurilor in
sine, atunci n-am putea-o cunoaste niciodata, a priori, nici a posteriori. Nu am
putea cunoaste a priori caci nu am putea sti ce anume este propriu lucrurilor in
sine de vreme ce nu putem afla niciodata aceasta prin analiza conceptelor
noastre (propozitii analitice), deoarece nu urmarim sa aflam ce anume cuprinde
conceptul nostru despre un lucru (caci aceasta apartine esentei sale logice), ci
vrem sa stim ce se adauga la acest concept in realitate a lucrului si prin ce anume
este determinat lucrul insusi in existenta sa, dincolo de conceptul meu. Intelectul
meu si conditiile care, singure, ii permit sa lege intre ele determinarile lucrurilor
in existenta lor, nu pot prescrie in sine nici o regula; lucrurile nu se orienteaza
dupa intelectul meu, ci acesta, dimpotriva, trebuie sa se orienteze dupa lucruri.
Prin urmare, lucrurile ar trebui sa-mi fie date dinainte ca eu sa pot lua de la ele
aceste determinari. Dar in acest caz, ele nu ar mai fi cunoscute a priori .
 O cunoastere a naturii lucrurilor in sine este imposibila si a posteriori.
Caci daca experienta este cea care trebuie sa ma invete legi ce guverneaza
existenta lucrurilor, atunci aceste legi ar trebui sa se aplice, in masura in care ele
se refera la lucruri in sine, in chip necesar si in afara experientei mele. Ori,
experienta ma invata, intr-adevar, ce exista si cum exista dar nu ma invata
niciodata ca ceva trebuie sa fie in chip necesar intr-un anume fel. Prin urmare,
experienta nu ma poate invata niciodata care este natura lucrurilor in sine.
Noi ne aflam totusi in posesia unei stiinte pure a naturii care formuleaza legi
ale naturii, a priori.
Trebuie sa observam mai intai ca desi toate judecatile de experienta sunt
empirice, adica isi au temeiul in perceptia nemijlocita a simturilor, nu este
adevarat si invers, ca, din aceasta cauza, toate judecatile empirice sunt judecati de
experienta, si ca empiricului, si in genere intuitiei sensibile, mai trebuie sa i se
adauge si anumite concepte care au o origine pe de-a intregul a priori in ratiunea
pura; dar orice perceptie trebuie mai intai sa fie subsumata acestora pentru a
putea apoi sa fie transformata, prin mijlocirea lor, in experienta (…).
Vom incerca sa explicam cele spuse. Ca incaperea este calda, zaharul este
dulce(…)
sunt judecati care nu sunt valabile decat subiectiv. Nu pretind catusi de
putin ca le voi gasi in acelasi fel tot timpul si nici ca oricare le va gasi ca fiind in
acelasi fel. Ele exprima doar o relatie a doua senzatii cu acelasi subiect, si anume
cu mine insumi… Asemenea judecati le numesc de perceptie. Cu totul alta este
situatia cand am de a face cu judecati de experienta. Ceea ce ma invata pe mine
experienta in anumite conditii trebuie sa ma invete oricand si trebuie sa invete pe
oricine. Valabilitatea acestor judecati nu se limiteaza la un subiect (…). De aceea
socotesc toate judecatile de acest fel ca judecati obiectiv valabile (…).
Va trebui sa analizam experienta in genere pentru a vedea ce anume tine in
acest produs de simturi si ce anume de judecata si cum este posibila judecata de
experienta insasi. La baza ei se afla intuitia de care sunt constient, adica
perceptia… Dar in al doilea rand la ea participa si actul de a judeca (ce revine
numai intelectului). Acesta poate fi de doua feluri; mai intai, compararea
perceptiilor si legarea lor de catre o constiinta individuala, sau, in al doilea rand,
legarea lor intr-o constiinta in genere. Prima judecata este doar o judecata de
perceptie si are numai o valabilitate subiectiva… De aceea pentru a ajunge la
experienta nu este indeajuns, asa se cum credea indeobste, sa compari perceptii
si sa le legi prin actul judecatii intr-o constiinta, caci in acest fel nu ia nastere
valabilitatea universala si necesitatea judecatii care singure, fac ca judecata sa
aiba o valabilitate obiectiva si sa poata fi deci experienta.
Inainte ca perceptia sa se poata transforma in experienta mai trebuie deci sa
apara o judecata de cu totul alt fel. Intuitia data trebuie subsumata unui concept
care determina forma judecatii in genere cu privire la intuitie, care leaga
constiinta empirica a celei din urma intr-o constiinta in genere, facand astfel ca
judecatile empirice sa fie universal valabile. Un asemenea concept este un
concept pur a priori al intelectului.”