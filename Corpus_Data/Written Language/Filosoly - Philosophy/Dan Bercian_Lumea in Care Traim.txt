Autorul evanghelic german Wolfgang Buhne, prezintă în cartea lui apologetică „Vin profeții”, o documentată analiză biblică și istorică a doctrinelor și manifestărilor aberante, ne-biblice, din anumite mişcări creştine. Începând cu pagina 180 din subcapitolul intitulat „Fenomenele” el prezintă unele din cele mai populare manifestări oculte, fals atribuite Duhului Sfânt, care au însoțit cunoscutul fenomen și mișcare carismatică numită „Binecuvântarea de la Toronto”, declanșată în anul 1994, din care se trage și actuala mișcare carismatică mondială numită Noua Reformă Apostolică (N. A. R.). Buhne documentează despre următoarele manifestări: odihna în Duhul (căderea pe spate), râs în Duhul, beţie în Duhul, plâns, tremurături/scuturături, sărituri, strigăte, urlete pe diferite tonuri de animale, lipire de duşumea, tuse, etc. Buhne dovedește cu Scriptura că aceste manifestări nu au însoţit nici unde oamenii lui Dumnezeu, fie în Vechiul Testament fie în Noul Testament, iar istoria cultelor şi sectelor eretice puternic înclinate spre misticism dovedeşte că aceste manifestări au apărut întotdeauna în mijlocul acestora şi nu în bisericile creştine fidele Scripturii. Buhne concluzionează pe bună dreptate, la pagina 203-204 a cărţii sale, în finalul subcapitolului „Fenomenele”, faptul că: “Tot ce s-a auzit, s-a citit si s-a văzut până acum despre (fenomenele) ce au însoţit binecuvântarea de la Toronto, nu indică o trezire spirituală, ci un înlocuitor nespiritual, care are parţial nişte trăsături atât de respingătoare încât nu poate fi decât să-ţi fie ruşine de o asemenea denaturare şi degenerare a creştinismului. “
Apologetul evanghelic Warren B. Smith, autor al unor cărţi şi broşuri apologetice revelatoare despre invazia New Age-ului în biserici, relatează câteva lucruri despre celebrul evanghelist carismatic Rodney Howard-Browne (care s-a autointitulat ”Barmanul Duhului Sfânt”, cel care serveşte ”vinul nou” al râsului ”sfânt”). Warren B. Smith, a scris un articol în care își exprima îngrijorarea despre ceea ce se întâmpla. Articolul său din anul 1994 este intitulat ”Râsul sfânt sau o mare amăgire?”. El a fost publicat într-un buletin informativ evanghelic cu specific apologetic și retipărit mai târziu în alte reviste și publicații creștine. Accentul principal al articolului era pus pe evanghelistul sud-african Rodney Howard-Browne – omul care a fost responsabil pentru aducerea ”trezirii” râsului ”sfânt” în biserici. În timp ce numeroși oameni s-au înghesuit la Toronto (în Canada) pentru a fi ”loviți” de râsul ”sfânt”, Warren B. Smith i-a îndemnat pe fiecare să verifice mai atent acest fenomen spiritual care era numit ”trezire”. Mai recent în broşura apologetică „Vine o trezire falsă. Râsul sfânt sau o mare amăgire? ” care reia informaţiile articolului din 1994, apologetulWarren B. Smith specifică următoarele despre Rodney Howard-Browne: „Pe canalul american TBN (Trinity Broadcasting Network), în această emisiune, în timp ce predicatorul Rodney Howard-Browne a avut un mesaj, care părea a fi unul serios, oamenii din audiența lui râdeau nebunește fără nici un motiv aparent. Dar lui Rodney Howard-Browne părea că nu-i pasă de ceea ce se întâmpla cu audiența lui și a continuat să predice. Apoi când râsul a ajuns la culme, el a început să încorporeze în predica sa tot ceea ce se întâmpla cu cei din audiența lui. El a spus că râsul ”sfânt” pe care audiența lui îl experimenta era manifestarea Duhului Sfânt a lui Dumnezeu din zilele din urmă. El, de asemenea, a comparat ”duhul”, care se manifesta acolo, cu Duhul de la Cincizecime. El a reamintit audienței sale de relatarea biblică despre ucenicii Domnului care erau adunați în ziua Cinzecimii în camera de sus și care au fost priviți de alții ca fiind ”beți” de alcool, când de fapt ei erau ”beți” în Duhul. Audiența lui Rodney Howard-Browne continua să râdă în hohote în timp ce el vorbea despre o ”trezire” a zilelor noastre și cum râsul ”sfânt” inaugurează/anunță această ”trezire”. La sfârșitul programului, Rodney Howard-Browne s-a amestecat cu cei prezenți acolo în uriașa sală și apoi a izbucnit într-o isterie a râsului chiar și el însuși. În timp ce mergea încolo și încoace printre oameni, discutând și râzând și vorbind în limbi, el a început să pună mâinile pe oameni. După ce el pronunța ”fii umplut” și repeta expresia ”din vârful capului până-n vârful degetelor de la picioare”, oamenii cădeau la pământ într-un râs isteric. Pe măsură ce programul se apropia de sfârșit, evanghelistul a continuat să-și croiască drum printre trupurile oamenilor căzuți pe jos, în timp ce mulți dintre aceștia se zguduiau convulsiv de râs”
După ce face o analiză biblică detailată a acestui „râs sfânt” şi „beţie în Duhul”, Warren B. Smith concluzionează corect faptul că nu este absolut nici un suport biblic pentru aceste manifestări în biserică, aceste manifestări produc doar haos în biserici, discernământul spiritual este aruncat pe fereastră fiindcă sunt ignorate flagrant şi cu mult fanatism avertizările clare ale Scripturii împotriva profeţilor falşi, semne şi minuni înşelătoare. Dar nu numai atât, Warren B. Smith, foarte versat pe domeniul invaziei New Age-ului în biserici, atrage atenţia că: „Au fost creștini care au experimentat echivalentul râsului ”sfânt”, înainte de a deveni creștini, când erau implicați în New Age. Guru Indian Bhagwan Shree Rajneesh (care a venit în S. U. A cu scopul de a face prozelitism religios pentru păgânismul panteist și de a se îmbogăți rapid, n. tr.), a fost numit cu afecțiune de adepții săi cu apelativul ”bețivanul divin” deoarece el a avut reputația de a fi băut foarte mult din fântâna ”Divinității”. Ca fost adept a lui Bhagwan Shree Rajneesh, eu am întâlnit sute de sannyasini (adepți/ucenici) care, înainte ca Bhagwan Shree Rajneesh sa vină în S. U. A, au zburat cu avionul spre el în India pentru ca ”să bea” din ”vinul lui Bhagwan”. Când adepții săi erau atinși fizic pe cap de Bhagwan Shree Rajneesh, sau numai dacă erau undeva în apropierea lui, ei experimentau adesea sentimente de mare euforie și bucurie, cadeau la podea in extaz. Discipolii lui Swami Baba Muktananda (un alt mare guru indian care a venit în S. U. A cu scopul de a face prozelitism religios pentru păgânismul panteist și pentru a câștiga ușor foarte mulți bani, n. tr.), adesea și ei manifestau un râs incontrolabil după ce primeau „Shaktipat” (contact / atingere fizică) din partea acestui guru. Swami Baba Muktananda avea capacitatea de a transfera, ceea ce se numește ”harul guru-lui”, către adepții săi, prin „Shaktipat”. Acest ”har” declanșa trezirea treptată a energiei Kundalini în ucenicii/adepții lui Swami Baba Muktananda. Energia Kundalini, la rândul ei, producea diferite manifestări fizice și emoționale. Manifestările includeau râs necontrolat, răgete, lătrat, sâsâit, plâns, tremurat, etc. Unii adepți deveneau muți sau inconștienți în timpul experimentării trezirii energiei Kundalinii. Mulți au simțit că au fost umpluți cu sentimente de mare bucurie și sentimente de pace și de dragoste. În alte ocazii,”focul” energiei Kundalini era atât de copleșitor încât adepții/ucenicii lui Muktananda începeau brusc să se hiperventileze involuntar (să respire fără intenție, anormal de repede și de adânc,) pentru a se putea răcori”.
Energia Kundalini este descrisă, în mod obișnuit, ca fiind o sursă de energie puternică ce dormitează în stare latentă sub forma unui șarpe încolăcit la baza coloane vertebrale a omului (Şarpele este cel care aduce iluminarea în Hinduism! Iar iluminarea în Hinduism înseamnă conştientizarea/recunoaşterea/descoperirea mistică a propriei divinităţi, sau a sinelui superior). Când este eliberată această energie Kundalini, se crede că are capacitatea să ducă la vindecări fizice importante. Christina și Stanislov Grof, autorii New Age ai cărții „The Stormy Search for the Self” (Căutarea furtunoasă a sinelui), descriu cum trezirea energiei Kundalini poate fi declanșată de un învățător spiritual avansat sau un guru. Tot ei descriu și felul cum această trezire a energiei Kundalini poate aduce la suprafață amintirile unor traume psihologice din trecut. Cei doi autori (soții Grof) afirmă: „Indivizilor implicați în acest proces s-ar putea să le fie dificil să-și controleze comportamentul; în timpul declanșării puterii energiei Kundalini, ei adesea emit diferite sunete involuntare, și trupurile lor se mișcă în moduri ciudate și neașteptate. Printre cele mai obișnuite manifestări... sunt râsul nemotivat și nefiresc sau plânsul, vorbirea în limbi... și imitarea de diverse sunete și mișcări de animale.” Autorii (soții Grof) au afirmat, de asemenea, faptul că: „studiul atent al manifestărilor trezirii energiei Kundalini confirmă că acest proces, deși uneori e foarte intens și zguduitor, este în esență vindecător.”
Recent Andrew Strom, un american care a fost serios implicat timp de 20 de ani în mişcarea carismatică, şi care a ajuns în final să înțelegă că acolo manifestările oculte sunt similare cu trezirea energiei Kundalini din sectele metafizice New Age derivate din Hinduism, și că ele sunt greșit atribuite Duhului Sfânt, a realizat un număr de documentare video în care prezintă prin filmări originale paralelismul (asemănarea izbitoare) dintre manifestările carismatice și manifestările din grupările păgâne mistice.
Nu putem încheia acest subcapitol al manifestrărilor extreme fără a o aminti pe Heidi Baker. Aceasta este, cu adevărat, ceva ieşit din comun, prin felul în care apare pe scenă şi se manifestă. Deşi felul în care Heidi Baker performează iese complet din contextul Sfintelor Scripturi, totuşi ea are un număr foarte mare de admiratori, unul dintre ei fiind chiar pastorul român Iosif Ţon. Acesta a afirmat despre Heidi Baker, într-un număr al revistei Alfa şi Omega TV Magazin, următoarele: „Heidi Baker este o femeie care face minuni grozave în Mozambic. Ea a făcut doctorat în teologie la Oxford. Este unul dintre cele mai strălucite minţi în creştinism. IQ-ul ei este extraodinar. Şi ea a spus aşa: “Minţile europenilor au suferit o deteriorare a creierelor încât să nu mai putem crede în minuni”. Probabil că minţile europenilor au avut, în timp, de suferit, dar nu pentru că nu cred în minuni ci din cauza păcatului şi a îndepărtării de Dumnezeu. Cineva spunea despre ea că atunci când predică este mai mult pe jos decât în picioare. Cu adevărat, o formă de manifestare nouă, pe care nu o întâlnim la cei de dinaintea noastră, adică la cei confirmaţi de Dumnezeu. Dar dacă, conform noilor învăţători care atribuie orice este ieşit din comun Duhului Sfânt, atunci de ce nu am accepta-o şi pe Baker?
Biserica Adoram din Arad este cea care o promovează pe Heidi Baker în România. Mai devreme i-a publicat cartea „Constrânsă de iubire” iar anul acesta (2018), în luna mai, Heidi Baker va susţine, pe un domeniu privat din Arad cu o sală de 1500 de locuri, contra unui cost de 70 lei de persoană, o conferinţă organizată prin colaborarea cu biserica Adoram din Arad.
A. Bailey spunea că Biserica trebuie să-şi dovedească autenticitatea prin vindecări. Deoarece în Biblie vindecările există şi sunt descrise multe episoade de acest fel, este uşor ca acest aspect, prezentat distorsionat, să fie un instrument foarte eficient în înşelare. Personal cred că Dumnezeu mai lucrează şi azi în acest fel şi am fost martor la lucrări supranaturale făcute de El, însă amploarea pe care a luat-o acest fenomen, despre care se vorbeşte laudativ peste tot, în mediile creştine sau necreştine, păgâne chiar şi formele care îl îmbracă, arată mai degrabă nu spre o lucrare autentică a lui Dumnezeu ci spre o lucrare falsă, de înşelare. De fapt această lucrare de înşelare prin care New Age vrea să distrugă Biserica nu s-ar putea realiza în absenţa minunilor şi a supranaturalului. Acestea sunt absolut necesare pentru a confirma celor ce se îndoiesc de autenticitatea şi bunele intenţii ale noilor învăţători şi a noii mişcări, că lucrarea este confirmată de Dumnezeu. Apocalipsa 13: 11 „Apoi am văzut ridicându-se din pământ o altă fiară, care avea două coarne ca ale unui miel, şi vorbea ca un balaur. 12 Ea lucra cu toată puterea fiarei dintâi înaintea ei; şi făcea ca pământul şi locuitorii lui să se închine fiarei dintâi, a cărei rană de moarte fusese vindecată. 13 Săvârşea semne mari, până acolo că făcea chiar să se pogoare foc din cer pe pământ, în faţa oamenilor. 14 Şi amăgea pe locuitorii pământului prin semnele pe care i se dăduse să le facă în faţa fiarei. ”
În final oamenii vor aproba, testa şi verifica „lucrarea lui Dumnezeu” nu pe baza Cuvântului scris şi revelat ci în baza lucrărilor miraculoase. Ori, în acest fel, se deschide o uşă largă pentru demonii înşelării.
Crucea nu este ceea ce ți se dă
Crucea este ceea ce alegi.
Crucea înseamnă suferință, renunțare și acceptare.
Crucea Lui Isus Hristos nu a fost doar lemnul acela abraziv pe care și-a vărsat sîngele. De fapt, crucea Lui a început să se manifeste în viața Sa din clipa în care, cu ucenicii fiind pe Muntele Măslinilor, și-a trăit dinainte viitorul. Adică ceea ce avea să urmeze pentru ispășirea păcatelor noastre.
A fost groaza omenescului din el față de chin, de ore de suferință percepute ca nesfârșite.  Batjocura, maltratarea, desfigurarea și în final moartea.
Purtarea crucii a început de când, în fața imaginii morții iminente (prin alegerea deliberată a căii Sale), a renunțat la tot ce înseamnă omenescul din el.
Așa încât crucea înseamnă consecința alegerii tale, nu povara pusă pe umerii tăi de către Dumnezeu.
Crucea este viață născută din moarte
Mai mult, crucea înseamnă noua viață, cu Hristos, contrară celei vechi. Pentru că viața nouă cu El nu este doar diferită, ea este și contrară celei trăite până atunci.
Iar această viață tu ai acceptat-o în clipa în care ai fost regenerat prin nașterea din nou.  Naștere fără de care tu nu ai fi putut să o accepti.
Și asta pentru că nu poți să accepți crucea noii vieți fără să fi renunțat la omenescul din tine. Acel omenesc ce strigă: „Viață!”. Dar viața sa coruptă, alienată și blestemată. Care are ca și răsplată moartea, ca și consecință chinul.
Astfel că a alege crucea zilnic înseamnă a alege să mergi mai departe cu viața nouă, să alegi viața nouă în orice ocazie, să practici principiile Împărăției. Să pășești în fiecare clipă împreună cu Hristos. Să te ridici din toate prin El.
Și totul asumat, știind ce neplăceri implică din partea lumii. Dar fără să te temi, în Hristos fiind, atâta timp cât El îți poartă de grijă
Continuăm să prezentăm şi să analizăm atacul prin care New Age caută să distrugă creştinismului, prin infiltrare. În episodul precedent am arătat cine a inţiat acest atac (Satan, desigur, dar prin instrumentele New Age care au infiltrat creştinismul), şi am vorbit despre faptul că principalul atac este pe direcţia compromiterii Domnului Isus Cristos, deformând imaginea şi lucrarea Lui şi punând în loc un „cristos cosmic”, un fals cristos care îi cuprinde pe toţi, din orice religii şi fără să le pretindă pocăinţă, renunţare la păcat. Azi vom vedea cum se realizează contactul cu acest cristos fals.
În deplin acord cu citatul de mai sus, şi în acelaşi spirit pro-misticism, el a specificat în cartea lui, “O biserică pentru secolul 21” următorul lucru: „Vechea paradigmă a învățat că dacă deții învățătura corectă îl vei experimenta pe Dumnezeu. Noua paradigmă spune că dacă îl experimentezi pe Dumnezeu vei avea învățătura corectă. Aceasta ar putea fi deranjant pentru mulți care presupun că afirmațiile adevărate trebuie întotdeauna să preceadă și să dicteze experiențele religioase. ”
Iată ce spune și foarte popularul teolog, neo-evanghelic american Leonard Sweet (foarte bun prieten cu Rick Warren). Leonard Sweet este și un invitat de seamă al unor mari conferințe evanghelice de azi. El dă dovadă că este condus de același spirit pro-misticism, când afirmă în cartea lui “Spiritualitate cuantică: o apologetică postmodernă”: „misticismul este situat în centrul tradiției creștine acum în postmodernism... Misticismul, numit de Einstein „religiozitate cosmică”, este metafizică sosită prin experiența minte-trup. Misticismul începe prin experiență și se sfârșește în teologie. ”
Să ne întoarcem acum la citatul de la începutul acestui subcapitol şi să vedem cine a fost Helen Schucman, autoarea cărţii „Un curs în miracole”, așa numita “biblie a New Age”. Ea a fost profesoară universitară de psihologie medicală la Columbia University, U. S. A, a fost o scriitoare contemporană de literatură ocultă (mistică) New Age. A scris prin anii '70 o carte intitulată "A Course in Miracles" (Un curs în miracole), care a fost publicată în 1975. Cartea este considerată ca o adevărată "biblie" New Age, fiind o carte de referinţă, cu mare greutate în misticismul New Age. Ea susţine că a primit revelaţia acestei cărţi începând cu anul 1965, prin dictare de la "o voce interioară". Vocea care-i dicta s-a prezentat ca fiind "Isus" (Cristosul cosmic al New Age-ului). Helen Schucman este considerată una din continuatoarele muncii spirituale oculte a spiritistelor şi totodată a foarte popularelor scriitoare Alice Bailey şi Helena P. Blavatski pentru pregătirea omenirii în vederea acceptării domniei Cristosului universal (pentru toate religiile), Cristosului cosmic al New Age-ului.
Printr-un concurs de împrejurări, deloc întâmplător, această carte, această adevărată "biblie" New Age, cum e ea considerată de specialişti, a devenit extrem de populară în occident după ce în 1992 la mega-emisiunea TV din S. U. A. , denumită "Oprah Winfrey Show", prezentatoarea emisiunii, arhicunoscuta promotoare a mişcării New Age, Oprah Winfrey, i-a facut o extraordinară reclamă.
Cartea "A Course in Miracles", este foarte bine travestită în limbaj creştin contemporan cu un scop precis, fiind eretică în profunzime. Practic deconstruieşte doctrinele esenţiale (vitale) ale Creştinismului Biblic şi apoi reconstruieşte altele, apostate. Realizează aceasta prin îmbrăcarea atentă a doctrinelor panteiste, universaliste, care se regăsesc în Hinduim/Budism cu o haină ţesută din îmbinarea genială dintre limbajul creştin contemporan cu cel secular contemporan.
O să dăm câteva citate din această carte New Age ("Un curs în miracole" de H. Schucman, versiunea din limba engleză,) ca să vă convingeţi de ereziile ei. Citatele sunt, susţine H. Schucman, revelaţii directe de la "Isus" („cristosul cosmic” al New Age-ului). Dar Adevăratul Isus, Cristosul lui Dumnezeu, nu-i putea revela aşa ceva. Majoritatea acestor învățături le veți găsi și în diferitele forme eretice de creștinism, aşa cum veţi observa. Voi grupa exemplele de citate din această carte pe secţiuni marcate cu cifre arabe si voi da exemple de paralelisme (asemănari) ale acestor erezii în mediul creştin infestat de erezii. Ne-am folosit în această analiză şi de cartea „False Christ Coming. Does Aybody Care?” („Un Cristos fals vine. Îi pasă cuiva?”) de Warren B. Smith, carte care ne-a fost de ajutor deoarece analizează în profunzime afirmaţiile H. Schucman.
Majoritatea carismaticilor îmbrăţişează această doctrină, care, aşa cum se vede, este 100% new age. Grupările carismatice care sunt cunoscute după numele ereziei lor, „word of faith” (adică cuvântul credinței sau puterea cuvântului rostit), sunt cunoscute că promovează această învăţătură care urmărește deconstrucția doctrinei biblice a sacrificiul ispășitor al lui Isus pe cruce. Creştinii din acest segment neagă sacrificiul ispăşitor al Lui Isus Cristos pe crucea de pe Golgota, așa cum este el afirmat foarte clar în Scriptură, ei învățând literar că Isus ar fi fost chinuit în iad pentru noi, de demoni, după care El ar fi fost “născut din nou”.
Un exemplu concludent este foarte populara predicatoare Joyce Meyer, promovată intens şi în România prin canalul de televiziune Alfa şi Omega.
Joyce Meyer este un adevărat rezervor de erezii, dar travestite într-un limbaj dulce, psihologizat, motivațional, care prinde în cursă numeroşi oameni, mai ales pe femei! Ea susţine în “predicile” sale, învățături care neagă și răstălmăcesc elemente fundamentale ale învățăturii Scripturii. Câteva exemple:
În excelenta carte de apologetică creştină evanghelică, numită „Invazia ocultă”, scrisă de cunoscutul apologet evanghelic american dr. Dave Hunt, la pag. 336, este citat popularul pastor penticostal-carismatic american, multimilionarul în dolari americani, Kenneth Copeland, care afirmă următoarele elucubrații new age: „Omul a fost creat în clasa zeilor. Suntem o categorie de dumnezei. Dumnezeu însuşi ne-a creat din fiinţa Lui cea mai profundă”. Tot Kenneth Copeland, referindu-se la Exod 3:14, afirmă cu altă ocazie într-o predică televizată: „Când citesc în Biblie unde (Dumnezeu) spune: „Eu Sunt” , zâmbesc doar şi spun: „Și Eu Sunt de asemenea!”.
Mogulul media carismatic, multimilionarul Paul Crouch, fondatorul postului TV „creştin” TBN, a endorsat personal de mai multe ori, în emisiunile sale TV, aceeaşi erezie: „noi suntem mici dumnezei”. „Evanghelistul” multimilionar Benny Hinn, nu a pierdut nici el ocazia de a promova personal, în emisiunile TBN, aceeaşi erezie. Şi lista poate continua generos, din nefericire…
Pentru creştinii care şi-au făcut bine temele, studiind atent Cuvântul Evangheliei, este cunoscut faptul că primul în Istoria Creaţiei care a învăţat pe om doctrina că el (omul) poate deveni dumnezeu, a fost Satana în grădina Edenului . Având în vedere rolul important în apostazia acestor zile din urmă, jucat de gigantica mişcare ecumenică mondială patronată de Biserica Catolică, care a cuprins ca o epidemie toate denominaţiunile evanghelice, aş cita doar pentru a se vedea „conecţia de erezie” cu Catehismul Bisericii Catolice: „Fiul lui Dumnezeu a devenit om pentru ca noi să putem deveni DUMNEZEI”. În aceeaşi ordine de idei aş cita şi Dogma Centrală a Ortodoxiei: „Dumnezeu S-a făcut pe Sine Însuşi om, pentru ca aşa noi oamenii să putem deveni DUMNEZEU.”
Deși cuvântul contemplare ne duce cu mintea la o viață monastică dedicată meditației, izolată între zidurile mănăstirii, aceasta nu e cazul cu acești „Noi Călugări”. Pentru „Noii Călugări”, toate religiile la nivelul lor mistic cel mai profund folosesc mituri și simboluri ca să spună același lucru. Astfel acești “Noi Călugări” cred că noi trebuie pur și simplu să ne dăm seama de faptul că prăpastia care pare că separă umanitatea „păcătoasă” de un Dumnezeu neprihănit nu a existat niciodată; noi suntem și am fost întotdeauna una cu Dumnezeu. Pentru Noii Călugări, aceasta este dragostea necondiționată și harul lui Dumnezeu.
Renumitul mistic catolic contemporan Thomas Merton, menţionat şi el mai sus, extrem de popular între liderii și scriitori neo-evanghelici de talie internaţională, vorbind despre consecințele spirituale ale călătoriei sale prin misticism, concluzionează că el „este adânc impregnat cu Sufism (misticismul Islamic)” și că „religiile (Islamul, Zen Budismul, celelalte religii ale Asiei, etc.) au venit toate împreună în viața lui, astfel că ar fi o nebunie pentru el să încerce să creeze o viață monastică pentru el însuși fără acestea toate, căci nu ar mai fi atunci în întregime un călugăr”. Tot el spunea și următoarele lucruri: “este un destin glorios să fii membru al rasei umane…Dacă toți oamenii ar putea să se vadă pe ei înșiși, ceea ce ei sunt cu adevărat în realitate... cred că atunci marea problemă ar fi că am cădea la pământ și ne-am venera unul pe altul…În centrul ființei noastre există un punct al neantului, care nu este atins de păcat și de iluzii, un punct de adevăr pur…Acest punct mic…este gloria pură a lui Dumnezeu din noi. Aceasta este în toţi oamenii.”
În cartea lui intitulată, „Aici și acum” , misticul catolic Henri Nouwen afirmă la pagina 22 următoarele: „Dumnezeul care locuiește în sanctuarul nostru interior este de asemenea Dumnezeul care locuiește în sanctuarul interior al fiecărei ființe umane.” Biblia, care este Cuvântul Lui Dumnezeu, are însă o cu totul altă părere. Dumnezeu locuiește, prin Duhul Sfânt, doar în cei care cred și L-au primit pe Fiul Său, pe Domnul Isus Cristos 
Henri Nouwen (care a fost și profesor de psihologie la Oxford), socotit într-un sondaj făcut pe 1500 de lideri (neo)evanghelici americani, al doilea în topul preferinţelor acestor lideri, imediat după Billy Graham, afirmă cu toată convingerea, în cartea sa „Călătoria sabatică” următoarele lucruri, care-i conturează și definesc teologia lui anti-exclusivistă, vădit universalistă, New Age: „Astăzi, eu personal cred că din momentul când Isus a venit să deschidă ușa de intrare în casa lui Dumnezeu, toate ființele umane pot intra prin această ușă, fie că știu ori cunosc despre Isus sau nu. Astăzi o văd ca pe o misiune (chemare) personală pentru mine, să ajut fiecare persoană să-și revendice propria ei cale, sau propria lui cale, spre Dumnezeu. ”
Este deosebit de important, vital am putea spune, să cunoaştem care este calea de a contacta „cristosul cosmic” şi de realiza unitatea mistică a tuturor religiilor, aşa cum învaţă spiritualitatea New Age. Această cale este „rugăciunea contemplativă“, nimic altceva decât meditaţie orientală deghizată în haine creştine.
Vorbind despre introducerea rugăciunii contemplative în creştinismul monastic, ascetic, al sec. 4, cercetătorul evanghelic Ray Yungen ne precizează în cartea lui despre spiritualitatea bisericilor emergente, intitulată „A Time of Departing”, următorul fapt: „părinții deșertului au crezut eronat că, atâta timp cât cineva e sincer în dorința lui pentru Dumnezeu, orice mijloc poate fi utilizat pentru a ajunge la Dumnezeu (să-L experimenteze pe Dumnezeu). Astfel, dacă o metodă funcționează pentru hinduși, ca să-i ajute să ajungă la (să experimenteze) zeii lor, atunci „mantrele creștine” pot fi folosite ca să ajungi la Isus (să-L experimentezi pe Isus)”.
Unealta spirituală numărul unu (în misticismul creștin) pentru realizarea uniunii mistice cu divinitatea este rugăciunea contemplativă. Aceasta presupune efectiv golirea minții printr-o tehnică de meditație ce presupune repetarea în tăcere, în sine, a unui cuvânt, sau grupuri de cuvinte (mantra), un anumit timp, sau, și, concentrarea pe tehnici de respirație, chiar concentrarea pe un anumit obiect, având ca efect intrarea într-o stare de transă hipnotică adâncă. Această metodă, de rugăciune contemplativă, este diametral opusă înțelesului de rugăciune din iudeo-creștinism, adică așa cum ne este prezentată rugăciunea în Sfânta Scriptură. Rugăciunea contemplativă este însă similară cu practicile spirituale de meditație ale marilor religii păgâne ale Asiei (Hinduismul și Budismul).
Biserica lui Hristos, care a apărut în chip miraculos la Cincizecime, a fost supusă încă de la nașterea ei unui asalt puternic din partea celui rău. Acest asalt a continuat în timp până în ziua de azi. Furia pentru înfrângerea pe care Satan a suferit-o la Cruce, atunci când puterea lui a fost zbrobită de Domnul Isus Hristos, şi-a direcţionat-o pe direcţia distrugerii, a compromiterii, Bisericii. Şi chiar dacă el nu îşi poate duce la îndeplinire acest plan, pentru că Biserica este trupul lui Hristos şi este ocrotită de El, asaltul împotriva Bisericii se duce tot mai furibund, atacul mergând pe două direcţii: din afară şi din interior. De 2000 de ani Biserica stă în picioare chiar dacă asupra ei au venit valuri după valuri de atacuri, începând de la împăraţii păgâni din primele veacuri, continuând cu atacurile din partea Bisericii Catolice în Evul Mediu şi, în anii mai apropiaţi de noi, cu ceea ce a fost comunismul, cel mai inuman sistem social şi politic de care omenirea a avut parte vreodată, sistem care a avut ca scop principal distrugerea creştinătăţii şi scoaterea lui Dumnezeu din viaţa omului.
Asaltul va continua pe ambele direcţii, ştim aceasta, dar în această vreme se poate observa un atac deosebit de puternic care se duce din interior. Se împlinesc avertizările din 
Ceea ce urmează, prezentarea informaţiilor din acest material, nu este un atac la persoană sau instituţie (chiar dacă vor fi date şi nume), deoarece informaţiile sunt publice şi le poate accesa oricine este interesat. De fapt cei ce au făcut afirmaţiile care fac subiectul comentariului de faţă chiar şi-au dorit şi îşi doresc să fie publice şi să ajungă la cât mai mulţi. Dovezile prezentate nu fac altceva decât să sprijine afirmaţia că azi Biserica Evanghelică a fost infiltrată de învăţăturile New Age, lucru care este deosebit de grav. Pentru cine este interesat şi dornic să afle mai mult pe această temă, a ereziilor strecurate în Biserică, recomand blogul de apologetică
Pornim mai întâi de la câteva din afirmaţiile lui Alice Bailey, cea care este considerată mama mişcării sincretice numită New Age, o mişcare care are drept scop distrugerea creştinismului biblic prin infiltrare, prin aducerea înăuntru a unor învăţături contrare adevărului biblic, dar prezentate ca şi benefice şi inovatoare. Vom vedea felul în care lui Alice Bailey i-a fost revelată (!) această infiltrare în creştinism (a învăţăturilor şi practicilor oculte) şi modul în care azi se realizează efectiv această lucrare. Pentru a nu putea fi acuzat că interpretez sau că ceea ce spun sunt păreri personale, voi veni cu dovezi, citate din cărţi sau mesaje ale celor ce sunt parte din această mişcare, mişcare ce se prezintă oficial că ar avea și nuanțe vizibile creştine sau că e prietenă creştinismului şi care în exprimare foloseşte o terminologie care seamănă a fi creştină dar care, de fapt, este anticreştină, anticristică.
Iată ce a scris Alice Bailey în lucrarea sa „Externalizarea ierarhiei”: „Biserica creştină cu numeroasele ei ramuri (denominaţiuni) pot servi ca şi un Ioan Botezătorul, ca o voce care strigă în pustie şi ca un nucleu prin care iluminarea lumii să poată fi realizată (... ). Biserica trebuie să arate o mare toleranţă (... ). Biserica, ca şi un instrument care dă învăţătură oamenilor, ar trebui să ia marile doctrine fundamentale şi sfărmând vechile lor forme în care ele sunt exprimate şi păstrate, să le arate semnificaţia lor spirituală adevărată şi interioară (adică înţelesul ocult, ezoteric). Munca principală a bisericii este să dea învăţătură, fără încetare, păstrând aparenţa exterioară, pentru a ajunge astfel la mulţi din cei care sunt obişnuiţi cu datina/uzanţa „limbajului tradiţional” folosit de biserică. Învăţătorii creştini trebuie instruiţi; cunoaşterea bibliei trebuie răspândită; sacramentele bisericii trebuie interpretate mistic şi puterea bisericii de a vindeca trebuie demonstrată!” (manifestarea de semne şi minuni false,).
Să menţionăm un lucru deosebit de important, care ne poate ajuta încă de la început să înţelegem cine stă în spatele acestor gânduri şi idei, şi anume faptul că Alice Bailey a recunoscut că scrierile ei erau realizate prin dictare şi scriere mecanică (o formă de spiritism larg practicată azi în New Age şi chiar în grupări creştine semnificative ca număr şi importanţă) şi că numele spiritului ce îi dicta scrierile era “Stăpânul Djwhal Khul”. Deci ideile pe care ea le-a promovat şi care azi au ajuns să fie amplu puse în practică şi să aibă un impact deosebit de puternic în anumite segmente ale Bisericii, aveau ca sursă un spirit. Pentru orice creştin serios este clar că acest spirit nu avea nimic de-a face cu Duhul lui Dumnezeu ci este un duh de înşelare. Ce urmărea, de fapt, Alice Bailey?
Dorea ca Biserica să fie vectorul prin care învăţăturile New Age, oculte, să fie promovate;
Urmărea ca lumea să primescă, prin Biserică, o nouă lumină (nu este vorba de lumina Sfintelor Scripturi ci de o nouă învăţătură);
Biserica trebuia nu doar să devină tolerantă doctrinar ci să arate o mare toleranţă doctrinară faţă de toate religiile lumii;
Biserica trebuia să sfărâme marile doctrine pe care s-a zidit şi să le dea o altă interpretare, ocultă / ezoterică / mistică, dar să păstreze limbajul vechi folosit pentru a nu-i speria pe cei din biserici, obişnuiţi cu acest limbaj sau terminologie creștină;
Biblia trebuie răspândită, dar o Biblie alterată în mesajul ei prin reinterpretare, compromisă, şi uneltele acestei lucrări false să fie învăţătorii care au fost instruiţi conform cu ideologia noii mişcări apărute;
Biserica trebuie să-şi demonstreze puterea prin semne, minuni, vindecări! Acestea vor asigura, celor ce se pot îndoi de bunele intenţii ale noilor învăţători, că lucrarea este bună şi trebuie acceptată, ca venind de la Dumnezeu.
Înainte de a purcede la analiza promisă să mai cităm un fragment dintr-o altă scriitoare New Age celebră şi care a adus o contribuţie covârşitoare la succesul mişcării: ea este Marilyn Ferguson. A făcut-o populară şi cartea ei intitulată „Conspiraţia Vărsătorului: Transformări sociale şi personale în anii 1980”. Ea declara: „Înţelegerea mea personală asupra creştinismului s-a lărgit de-a lungul anilor. După ce m-am implicat în meditaţie (nn. de tip mistic, oriental, rugăciunea contemplativă larg răspândită azi chiar şi la lideri evanghelici aflaţi în poziţii cheie) am experimentat, de exemplu, o viziune a lui Cristos mai însufleţită decât am avut-o prin ascultarea predicilor şi dogmelor (nn. a învăţăturilor Scripturii). Ai fi surprins, cred, să cunoşti cât de mult din Mişcarea New Age se centrează pe conştiinţa cristică. Multe biserici creştine văd această experienţă spirituală iar aceasta oferă o revitalizare a creştinismului modern”.
Aceste două personaje de frunte din mişcarea New Age, care luptă împotriva Bisericii, vorbesc, de fapt, despre ce ar trebui să fie Biserica, cum să se reformeze şi cum să se revitalizeze sau regenereze. Ele nu folosesc cuvântul pocăinţă pentru că acesta are conotaţii de întoarcere la adevăr şi de părăsire a păcatului, pe când revitalizarea, regenerarea, poate însemna orice şi poate conduce pe orice drum al experienţelor şi supranaturalului, fără nici o barieră a dogmelor sau preceptelor, nici măcar al bunului simţ şi care nu vrea să recunoscă păcatul şi stricăciunea din omul care nu a fost născut din Dumnezeu, prin credinţa în Isus Hristos.
Cred că este normal să ne întrebăm de ce New Age (Noua Eră) vrea să folosească Biserica, ca pe un Ioan Botezătorul, pentru a-şi răspândi ideile? De ce nu-şi formează o reţea care să militeze în afara Bisericii şi împotriva ei, pe faţă? Sunt mai multe motive:
Cel rău, care a iniţiat New Age (sau cum i se mai spune azi: “Noua Spiritualitate”), el vrea să distrugă Biserica şi cel mai bine o poate face din interior (să ne amintim de legenda calului troian);
În Biserică sunt oameni interesaţi de spiritualitate. Pe acest fond se poate lucra mai bine decât în cazul celor neinteresaţi, agnostici, atei, etc. Nu trebuie decât să strici balanţa, recalibrând-o ca să cântărească eronat, şi să vorbeşti despre spiritualitate, dar redefinind termenii /ideile/ conceptele/ doctrinele în termeni greşiţi, prezentând astfel lucrurile într-o lumină falsă, dar salvând aparența de “creștinism”.
Să analizăm câteva din aspectele pe care New Age vrea să le aducă în Biserică, prezentate ca fiind spiritualitate la cel mai înalt nivel, dar care nu sunt altceva decât contrafaceri ale adevăratelor lucrări ale Duhului Sfânt.
A. Atacul principal se dă împotriva Domnului Isus Cristos şi ţinţeşte atât divinitatea Lui cât şi alte atribute sau lucrări care L-au calificat pentru a fi Mântuitorul omenirii. Se deformează imaginea Adevăratului Cristos şi se vorbeşte despre un cristos cosmic care, în generozitatea lui, îi cuprinde pe toţi oamenii – din toate religiile şi credinţele - fără a face aluzie la păcat şi, evident, fără nevoia pocăinţei. Oamenilor li se atribuie un statut pe care Dumnezeu nu îl acordă: ei nu mai sunt consideraţi păcătoşi ci dumnezei, fiind considerați parte din dumnezeu (panteism). Sunt incluşi aici termeni (care apar tot mai mult în vocabularul pastorilor de azi) ca și: toleranţă doctrinară, ecumenism, sinergie, consens, mesaj pozitiv, etc. Din pricina terminologiei folosite (cristos), Biserica poate fi mai sensibilă şi poate accepta mai uşor, datorită imaturităţii şi nevegherii, înşelarea.
Într-un material scris al misiunii apologetice evanghelice LighthouseTrails din S. U. A, ce urmărește cultivarea discernământului spiritual în bisericile americane care au fost adânc infiltrate de doctrinele și practicile New Age, intitulat „Atracţiile deosebite pentru New Age ale pastorului Bill Johnson de la Biserica Bethel din Redding, California, ” în subcapitolul „O punte spre New Age?” se specifică faptul că unul din cei mai renumiți pastori carismatici contemporani, Bill Johnson, are o învăţătură interesantă cu privire la Cristos, care poate fi percepută ca o punte între două sisteme de credințe total opuse: New Age-ul şi creştinismul biblic. Bill Johnson crede într-o învăţătură numită „kenosis”, o convingere care nu e evanghelică ci este eretică, conform căreia Cristosul întrupat şi-a pus deoparte atributele divine, şi a umblat pe pământ ca un om complet limitat. Potrivit lui Bill Johnson, Cristos: „a făcut minuni, miracole şi semne, doar în calitate de om care se afla într-o relaţie corectă cu Dumnezeu … nu în calitate de Dumnezeu. Dacă El ar fi făcut minuni deoarece El era Dumnezeu, atunci aceste minuni nu ar fi posibile pentru noi. Dar dacă El le-a făcut ca om, atunci eu am responsabilitatea de a-I urma stilul de viaţă. A regăsi acest simplu adevăr schimbă totul. ” Cu alte cuvinte, Bill Johnson crede că minunile pe care le-a făcut Isus s-au înfăptuit deoarece El, ca om, şi numai ca om, a avut acces la puterea Duhului Sfânt. Prin urmare, Bill Johnson învață faptul că creştinii ar trebui să fie în stare de acte miraculoase de vindecare şi să înfăptuiască minuni datorită (sau ca dovadă) a propriei noastre relaţii cu Duhul Sfânt. În acest mod doctrina „kenosis” a lui Bill Johnson duce la micşorarea Cristosului biblic şi la înălțarea omului. După cum evidenţia despre aceasta și un apologet evanghelic american: “Isus nu mai este unic, ci doar un iluminat special, care ar putea deschide calea multor altor iluminaţi de felul acesta în viitor. Astfel avem de a face cu promovarea unui Cristos al New Age-ului”.
În cartea creștină de apologetică contemporană, intitulată „New Age” (Noua Eră), teologul evanghelic german Lothar Gassmann, el însuși un fost new ager anterior convertirii sale la creștinism, ne avertizează în subcapitolul ”Cristos – numele de Dumnezeu folosit abuziv” despre următoarele: „…mișcarea New Age se dă drept creștină, înșelând astfel lumea. Aici trebuie să deosebim duhurile. Se folosesc noțiuni de bază creștine, dar acestea nu mai au nici o trăsătură comună cu conținutul biblic (ele au fost redefinite). Mișcarea New Age, (deși este anticristică, împotriva lui Dumnezeu), ea nu se îndreaptă pur și simplu (în mod direct, vizibil pentru oricine) contra lui Dumnezeu, contra lui Cristos, contra convertirii, etc. Ar fi prea grosolan și lipsit de tact (pentru că în acest mod și-ar deconspira ușor scopul, intenția reală). New Age-ul preia noțiunile creștine, le modifică și le copiază în mod fraudulos. Aici creștinii trebuie să fie foarte prudenți, pentru că mișcarea New Age răspândește sub aceleași denumiri un alt Dumnezeu, un alt Cristos și o altă Evanghelie... Dumnezeu devine divinul din om iar cosmos/univers, o forță impersonală, o energie cosmică, de care dacă ne folosim ne poate ajuta să avem clarviziune, ... Cristos nu mai este interpretat ca Fiul cel viu al lui Dumnezeu, ca Isus, unicul Mântuitor și unica cale spre Tatăl, ci Isus este prezentat doar ca unul dintre numeroșii fondatori de religii; ... prin mântuire nu se mai înțelege scăparea omului de păcat, moarte, Satan, prin jertfa de pe cruce a lui Isus (așa cum afirmă Biblia)... ci eliberarea conștiinței în scopul de a ajunge la cunoștințe supranaturale. În hinduism (de unde provine New Age-ul), mântuire înseamnă iluminare (conștientizarea propriei divinității din om sau a omului, a sinelui interior), care se obține prin contopirea (mistică) cu divinul, aceasta înseamnă de fapt automântuire.”
Comparați, pentru o mai adâncă clarificare, similitudinea dintre ceea ce învață o serie de lideri creștini azi și ceea ce a învățat unul din cei mai populari mistici hinduși din perioada modernă, Swami Vivekananda (deosebit de apreciat de New Age, influența lui asupra unor personalități de talie mondială din literatură, politică, etc. , a fost și este uriașă). Swami Vivekananda, în anul 1893 în discursul său din fața plenului Congresului Mondial al Religiilor din Chicago, U. S. A, a spus următoarele: „Ascultați-mă, copii ai binecuvântării eterne! ... Dați-mi voie, fraților, să mă adresez dumneavoastră cu acest dulce nume... Hindusul refuză să vă numească păcătoși, căci sunteți copiii lui Dumnezeu, părtași ai binecuvântării eterne, ființe sfinte și perfecte. Voi sunteți divinități întrupate. Păcătoși? Păcat înseamnă tocmai să-l numești pe om păcătos. E o desacralizare a naturii umane... ”
Sursa: Samuel Pfeifer, Sănătate cu orice preț?
Robert Schuller a fost unul dintre primii tele-evangheliști americani și inițiatori de mega-biserici, predicatori ai „Evangheliei succesului”, a cărui popularitate și influență asupra lumii evanghelice occidentale a fost incontestabilă (el i-a mentorat și pe actualii pastori americani de mare popularitate Rick Warren și Bill Hybels). Iată ce spune el: „Nu cred că s-a făcut ceva în Numele lui Cristos sau sub stindardul creștinismului care să se fi dovedit mai distrugător pentru personalitatea umană, și care deci să aibă atâtea efecte contrare eforturilor de evanghelizare, ca strategia adesea brutală, grosolană și necreștină prin care se încearcă să se facă oamenii conștienți de starea lor de păcătoși pierduți.” Să nu fi observat Robert Schuller că toți profeții Vechiului Testament și absolut toți apostolii Noului Testament au făcut o necesitate absolută din a predica împotriva păcatului și de a-i dovedi omului că este un păcătos pierdut care are neapărată nevoie de iertarea divină? Scriptura ne spune în Ioan 16:8 că atunci când va veni Duhul Sfânt „va dovedi lumea vinovată in ce priveşte păcatul”. Astfel această învățătură a lui Robert Schuller este anti-biblică, dar 100% New Age.
Robert Schuller a mai învățat că: „Cristos locuieşte în fiecare ființă umană, indiferent dacă persoana respectivă cunoaşte/înțelege acest aspect sau nu. ”
Dar chiar și cel socotit ca fiind cel mai mare evanghelist al secolului, Billy Graham, se pare că a fost treptat influențat de ideologia universalistă pe care a adus-o New Age-ul, mai ales în a doua parte a vieții sale. Astfel Billy Graham a declarat într-un interviu public televizat în emisiunea lui Robert Schuller „Ora de putere” faptul că: „Trupul lui Cristos este alcătuit din toate grupările creștine din întreaga lume, sau chiar din afara acestora. Cred că toți cei care Îl iubesc pe Cristos sau Îl cunosc pe Cristos, fie că sunt conștienți de aceasta sau nu, sunt membri ai trupului lui Cristos... Se prea poate ca ei să nici nu cunoască numele lui Isus, dar știu in inima lor că au nevoie de ceva, ce nu au, și se întorc către singura lumina pe care o au, șicred că ei sunt mântuiți și că vor fi cu noi in cer... ”.
Tot Billy Graham a mai învățat că: „Cred că este posibil ca Isus Cristos să vină în inimile, sufletele si viaţa oamenilor, chiar dacă ei s-au născut în întuneric şi nu au avut niciodată o expunere a Bibliei. Am întâlnit oameni în diferite părţi ale lumii, în aşezări tribale, care nu au văzut niciodată o Biblie sau nu au auzit de Isus, dar au crezut în inima lor că este un Dumnezeu, şi au încercat să trăiască o viaţă care era cu totul diferită de comunitatea înconjurătoare în care ei trăiau.”
Cu altă ocazie tot Billy Graham a afirmat: „Obișnuiam să mă joc de-a Dumnezeu, dar nu o mai pot face. Obişnuiam să cred că păgânii din ţările îndepărtate erau pierduţi – au mers în iad - dacă nu au auzit Evanghelia lui Cristos predicată. Nu mai cred asta. Cred că sunt (şi) alte căi de recunoaştere a existenţei lui Dumnezeu, prin natură de exemplu, şi destule alte oportunităţi, prin urmare, să-i spui ‚da’ lui Dumnezeu.”

Putem întreba atunci: dacă oamenii nu trebuie să audă Evanghelia ca să fie mântuiţi, ci pot fi salvaţi prin lumina pe care o au, de ce a trebuit să moară Domnul Isus şi apoi să dea poruncă discipolilor Lui să ducă Evanghelia până la marginile pământului?