Te minunezi atunci când vezi conceptul ortodox, prin care unui copilaș mic dus la botez i se face slujba de exorcizare, cu direcții precise de-a scoate demonii din el. 
"Lumea din afară Bisericii Ortodoxe este în puterea celui rău, a diavolului, iar acest lucru se vede cel mai bine chiar prin rugăciunile de exorcizare care se fac catehumenului sau copilaşului la Botez."
"Doar prin exorcizările de la botez, apoi prin lepădare şi prin Taina Botezului este gonit diavolul din inima copilului sau catehumenului. (Molitfelnic, măn. Petru Vodă – Şi suflă preotul de trei ori asupra inimii lui în chipul Sfintei Cruci, şi îl însemnează de trei ori, la frunte, la gura şi la inimă, zicând: GONEŞTE DE LA DÂNSUL PE VICLEANUL ŞI NECURATUL DUH CARE SE ASCUNDE ŞI SE ÎNCUIBEAZĂ ÎN INIMA LUI; aceasta se zice de trei ori. Înainte de acestea sunt exorcismele – care încep cu cuvintele: Să te certe pe tine diavole… exact ca la molitfele Sfântului Vasile cel Mare, iar la sfârşit de tot, exact înainte de Crez se fac lepădările.)"
Învățătura aceasta nu are nimic cu Sfânta Scriptură, prin care cu adevărat S-a revelat Dumnezeu. De aceea vreau să privim la câteva adevăruri legate de acest subiect în Sfânta Scriptură și să vedem cât de departe de Dumnezeu pot ajunge oamenii, când părăsesc Scriptura în folosul personal sau al tradițiilor unei religii.
"Iată că sunt născut în nelegiuire, și în păcat m-a zămislit mama mea." 
Ce înseamnă asta? 
Înseamnă că acel copil născut nu are capacitatea de-a face deosebire dintre bine și rau. Pe de altă parte, datorită căderii omului în păcat, natura copilului născut este coruptă, în sensul că acel copil nu are discernământ să facă diferența între Adevărul lui Dumnezeu și falsul satanei, de aceea are nevoie de educație spirituală și un sistem de valori, în funcție de vârstă, astfel ca la momentul oportun când devine responsabil, să poată crede în Evanghelie și să trăiască după valorile celui care l-a creat, adică Dumnezeu.
Asta nu înseamnă că acel copil este posedat de demoni, așa cum greșit arată învățătura și practica ortodoxă. Înseamnă în schimb că acel copil are fire pământească și acea fire nu poate să fie biruită decat în momentul când acel copil devine responsabil, are capacitatea de a crede în Evanghelie, se pocăiește, realizând că-i păcatos și că Hristos a murit pentru păcatele lui. Atunci, Duhul Sfânt, ajută o asemenea persoană să creadă și să trăiască conform Scripturii și să nu traiască dupa îndemnurile firii pământești.
"Şi faptele firii pământeşti sunt cunoscute şi sunt acestea: preacurvia, curvia, necurăţia, desfrânarea, închinarea la idoli, vrăjitoria, vrăjbile, certurile, zavistiile, mâniile, neînţelegerile, dezbinările, certurile de partide, pizmele, uciderile, beţiile, îmbuibările şi alte lucruri asemănătoare cu acestea. Vă spun mai dinainte, cum am mai spus, că cei ce fac astfel de lucruri nu vor moşteni Împărăţia lui Dumnezeu. Roada Duhului, dimpotrivă, este: dragostea, bucuria, pacea, îndelunga răbdare, bunătatea, facerea de bine, credincioşia, blândeţea, înfrânarea poftelor. Împotriva acestor lucruri nu este lege. Cei ce sunt ai lui Hristos Isus şi-au răstignit firea pământească împreună cu patimile şi poftele ei.
Copiii mici nu sunt responsabili înaintea lui Dumnezeu pentru nici un pacat
Chiar Domnul Hristos îi dădea ca exemplu pe copii, exemplu de nevinovăție și sinceritate. Biblia ne spune următoarele, cu privire la perioada când un copil nu este responsabil și Dumnezeu nu ține cont de perioada aceasta din viață ca s-o impună și să-i ceară socoteală copilului: 
"Dumnezeu nu ține seama de vremurile de neștiință și poruncește acum tuturor oamenilor de pretutindeni să se pocăiască;"
Mai mult, copiii nu sunt responsabili de pacatele parintilor, asa cum gresit cred unii ierarhi ortodocsi. In Noul Legamant copiii nu raspund de pacatele parintilor. 
”In zilele acelea nu se va mai zice: "Parintii au mancat agurida, si copiilor li s-au strepezit dintii", ci fiecare va muri pentru nelegiuirea lui; oricarui om care va manca agurida i se vor strepezi dintii!” Dacă copiii erau considerați demonizați de Dumnezeu, atunci cu siguranță că Hristos Domnul nu spunea că Împărăția lui Dumnezeu este a celor ca ei! 
"Cand a văzut Isus acest lucru, S-a mâniat și le-a zis: "Lăsați copilașii să vină la Mine și nu-i opriți; căci Împărăția lui Dumnezeu este a celor ca ei
Niciodată în Noul Testament nu ne este prezentată o altă lucrare practicată de Domnul Isus legată de copii, decât binecuvântarea lor. Ei au fost luați în brațe de Domnul și binecuvântați, nu întâlnim niciunde un botez al vreunui copil sau vreo acuzație că ei ar fi demonizați și pe acest motiv ar trebui exorcizați. Botezul se făcea doar oamenilor responsabili, care puteau întelege mesajul Evangheliei și să răspundă afirmativ, prin credință și pocaință. 
”Când a văzut Isus acest lucru, S-a mâniat şi le-a zis: "Lăsaţi copilaşii să vină la Mine şi nu-i opriţi; căci Împărăţia lui Dumnezeu este a celor ca ei. Adevărat vă spun că oricine nu va primi Împărăţia lui Dumnezeu ca un copilaş, cu niciun chip nu va intra în ea!" Apoi i-a luat în braţe şi i-a binecuvântat, punându-Şi mâinile peste ei.
Nu există motivații ale botezului copiilor mici în Scriptură, nici faptul că copiii mici ar fi demonizați. Toate aceste practici sunt o acoperire a încreștinării în masă a oamenilor, fără credința în Evanghelie și pocaință. Când spui că un copil e demonizat și responsabil de păcate, automat poți înșela pe oameni că dacă moare ajunge în iad. Astfel îi înveți că dacă nu-l duci la botez pe copil și moare, iadul e destinația lui. Așa ai omis ce vrea Dumnezeu, adică credința în Evanghelie și pocăința celui care intră în Biserică, așa ai născut o religie formală, prin care aduci adepți în masă, fara voia lor și-i declari încreștinați prin harul preotului și credința nașului. Biblia însă declară cu totul altceva, omul devine creștin prin nasterea din nou, prin credința în Evanghelie și pocăință, după aceea mărturisește în apa botezului schimbarea făcută de Dumnezeu în viața lui și faptul că acel om aparține lui Dumnezeu, prin Isus Hristos și Duhul Sfânt. 
Prin aceste concepte ortodoxe, planul lui Dumnezeu a fost denaturat și oamenii sunt induși în eroare, fiind lipsiți de posibilitatea de-a avea parte de Adevărata Mântuire oferită de Dumnezeu în Hristos Isus, prin credință și pocaință, prin Jertfa Domnului Hristos. 
În primele două părţi ale acestui material, material prin care se încearcă să se aducă dovezi ale faptului că creştinismul evanghelic a fost infiltrat de religia păgână New Age, am arătat că principalul atac se duce împotriva Domnului Isus Cristos, căutând să se pună în locul Lui un „cristos cosmic”, evident fals şi care nu le poate aduce oamenilor mântuirea. Continuăm cu alte dovezi care arată desluşit cum practici păgâne au fost acceptate în creştinism: fizica cerului, manifestări ciudate şi extreme, semne şi minuni false.
O carte foarte populară care dovedeşte din plin direcţia reală spre care pastorul carismatic Bill Johnson, poate cel mai cunoscut reprezentant al Noii Reforme Apostolice şi biserica lui - „Bethel Church” din California - se îndreaptă, ca urmare a acceptării unor practici și doctrine New Age, este cartea apărută în 2012, intitulată „Fizica cerului”. La această carte şi-au adus contribuţia 11 co-autori; Bill Johnson, soţia lui Beni Johnson şi asistenta lui administrativă, Judy Franklin, fiind trei dintre aceştia. Cartea are și recomandarea personală scrisă de pastorul carismatic asociat cu Bill Johnson, Kris Vallotton, lucru care nu ar trebui să ne mire. Kris Vallotton a ţinut o conferinţă şi la Cluj, în România, în urmă cu cîţiva ani, la biserica Caleb. În cuvântul înainte al acestei cărți (prefața), Vallotton îi numește “profeți” pe cei 11 autori ai acestei cărți.
Iată câteva dovezi din această carte, pentru a observa cât de imersați sunt azi în New Age liderii creștini: Ellyn Davis, una din cei 11 co-autori ai cărţii „Fizica cerului” afirmă următoarele: „(Colaboratorii/co-autorii cărții) suntem cu toţii de acord că următoarea mişcare a lui Dumnezeu va cauza o modificare a cine suntem noi la cel mai profund nivel – poate chiar la acel nivel „vibraţional” pe care mişcarea New Age îl explorează. Co-autorii, de asemenea, sunt cu toţii de acord că există adevăruri preţioase ascunse în New Age, care ne aparţin nouă ca și creştini, şi care trebuie extrase dintre cele lipsite de valoare. ” Colaboratorul Jonathan Welton adaugă: „Am găsit pe întreg cuprinsul Scripturii cel puţin 75 de lucruri pe care New Age-ul le-a imitat, precum faptul de a avea un ghid spiritual, transele, meditaţia, aurele, obiecte ce conţin putere, clarviziunea, clarauzul şi altele. Acestea de fapt aparţin Bisericii, dar au fost furate şi iscusit reambalate. ” Tot acesta afirmă că: „Trebuie să începem să folosim imitaţiile New Age drept indicii. De fiecare dată când se iveşte câte o imitaţie, ia-o ca şi când Domnul ţi-ar oferi o oportunitate de a revendica proprietatea furată a Bisericii. ”
O temă a cărții este aceea că Dumnezeu ar putea cumva să acorde credincioşilor puteri incredibile, prin vibraţii, sunete, frecvenţe, energii, cuvântul „sunet” fiind menţionat de mai multe ori în întreaga carte. Această carte pretinde a fi un precursor al revelaţiei pe care ne-o va oferi Dumnezeu când va emite un sunet nou, transformator. Se pretinde că este vorba despre o putere de 10 ori mai mare decât cea care a fost eliberată la Cincizecime. Sunetul pe care doreşte Dumnezeu să îl emită va alunga religia din biserică şi va aduce adevărul. Acest nou sunet ce va veni poate schimba ADN-ul astfel încât să ne maturizăm din punct de vedere genetic. Se afirmă că genetica noastră, a oamenilor, este la fel ca și cum era a lui Isus. Că genetica noastră provine de la Tatăl, prin spiritul nostru şi că devenim ca un instrument care este acordat, unde genetica noastră este aliniată cu genetica Tatălui, în armonie cu El, etc.
Ceea ce cartea „Fizica cerului” face, este să Îl transforme pe Dumnezeu mai mult într-o forţă cuantică cosmică, care interpătrunde totul, mai degrabă decât într-un Creator care este distinct faţă de creaţia Sa, așa precum Îl prezintă Biblia Adepţii New Age vorbesc frecvent despre sunete şi vibraţii ca semne ale acestei „forţe-dumnezeu”. „Profetesa” ocultă Alice Bailey spune: “Există un grup de fiinţe umane, care se reunesc acum … asupra căruia este aşezată povara conducerii umanităţii. Iniţiază mişcări care au în ele noua vibraţie, afirmă lucruri care sunt universale în tonul lor, enunţă principii care sunt cosmice”. Faptul că aceşti colaboratori cred că cei aflaţi în New Age pot înţelege maniera în care o pretinsă „următoare mişcare a lui Dumnezeu” s-ar putea petrece, este înfiorător. Este o coincidenţă că lidera New Age, Barbara Marx Hubbard, de asemenea prevesteşte o viitoare modificare spirituală, cu o semnificaţie imensă? Hubbard prezice venirea unei „Cincizecimi planetare”, care va însemna că „diviziunile cauzate de religii vor înceta”. Ea explică: “Vom şti fiecare că Dumnezeu este înauntrul nostru … . Dacă toţi care simt că suntem conectaţi unii cu ceilalţi, la natură şi la Dumnezeu, se unesc într-o Cincizecime planetară, vom fi schimbaţi în cursul acestei vieţi. Eu cred în această a Doua Venire paşnică”. Acest fals „cristos”, care a comunicat cu Hubbard timp de decenii, a descoperit că această Cincizecime planetară va transforma instantaneu aproape toţi oamenii într-o rasă evoluată din punct de vedere spiritual.
D. Un alt aspect prezentat, de învăţătorii New Age, distorsionat în raport cu adevărul lui Dumnezeu, dar asemănător într-un anumit fel, sunt manifestările extaziate care se reclamă a veni de la Duhul Sfânt: căderi pe spate, viziuni, râs necontrolat, urlete de animale, etc. Asemănarea cu manifestările similare din religiile păgâne, New Age, este şocantă.