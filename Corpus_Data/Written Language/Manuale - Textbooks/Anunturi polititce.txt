Iniţiativa PNL privind alegerea primarilor în două tururi a fost respinsă de plenul Senatului.
Plenul Senatului a respins luni cu 59 voturi împotrivă, 46 voturi pentru şi 6 abţineri iniţiativa PNL privind revenirea la alegerea primarilor în două tururi. ALDE a votat alături de PNL această iniţiativă, dar voturile PSD şi UDMR au fost decisive.

Comisia juridică a Senatului a adoptat, în şedinţa din 6 noiembrie, un raport de respingere a iniţiativei PNL de reintroducere a alegerii primarilor în două tururi, cu 7 voturi împotriva proiectului (PSD, UDMR şi ALDE) şi 2 voturi pentru (PNL).

Cu două săptămâni înainte însă, pe 24 octombrie, comisia de administraţie a Senatului, co-raportoare pe acest proiect, a respins raportul iniţial de respingere, ceea ce a echivalat cu adoptarea unui raport de admitere. Votul a fost de 5 pentru (PNL, USR, ALDE) şi 4 împotrivă (PSD, UDMR).

Însumate voturile celor două comisii, însă, raportul comun care a ajuns în plenul Senatului a fost unul de respingere.

Pe 2 noiembrie, după votul din comisia de administraţie, unde ALDE a votat alături de PNL, şi înainte votului din comisia juridică, unde ALDE a votat împotriva iniţiativei liberalilor, preşedintele Consiliului Naţional al ALDE, Norica Nicolai, a declarat că partidul pe care îl reprezintă îşi doreşte alegeri în două tururi pentru primari.

Vrem alegeri în două tururi. Legitimitatea democratică este mult mai mare, în condiţiile în care lehamitea de politică este evidentă. Dacă vă uitaţi la structura prezenţei la vot a populaţiei, veţi vedea că tot mai puţini români aleg să participe la acest exerciţiu democratic. În aceste condiţii, este nevoie de al doilea tur de scutin pentru a da legitimitate celor care sunt aleşi. Formula cu un singur tur a creat un gen de vechil, de baron local. Cred că este bine ca, indiferent cine ar fi într-un mandat de decizie, să aibă un anumit tip de control democratic. Întotdeauna cel care are puterea la un moment dat tinde să şi-o conserve prin orice mijloace. Şi, din păcate, unii şi-au atins limitele de incompetenţă, a afirmat Norica Nicolai

Despre posibilitatea apariţiei unor tensiuni între ALDE şi PSD pe tema alegerilor locale în două tururi, Nicolai a spus că ALDE este partener de guvernare al PSD, nu o anexă a social-democraţilor.

Termenul de dezbatere a iniţiativei PNL privind alegerea primarilor în două tururi a fost prelungit pe 23 octombrie, deşi proiectul intrase în plenul senatului cu raport de respingere atât de la comisia juridică, cât şi de la cea de administraţie.

Propunerea legislativă privind modificarea şi completarea Legii 115/2015 pentru alegerea autorităţilor administraţiei publice locale, pentru modificarea Legii administraţiei publice locale nr. 215/2001, precum şi pentru modificarea şi completarea Legii nr. 393/2004 privind Statutul aleşilor locali a fost înregistrată în martie la Senat în calitate de primă cameră sesizată.

Proiectul prevede că este declarat primar candidatul care a întrunit majoritatea voturilor valabil exprimate. Dacă niciunul dintre candidaţi nu a obţinut majoritatea voturilor valabil exprimate, se organizează un al doilea tur de scrutin.

Un al doilea tur de scrutin se organizează şi în caz de balotaj între mai mulţi candidaţi la funcţia de primar.

La al doilea tur de scrutin, participă numai candidaţii clasaţi pe primele două locuri, respectiv candidaţii aflaţi în situaţia de balotaj.

Al doilea tur de scrutin are loc în două săptămâni de la primul tur de scrutin. În al doilea tur, este declarat câştigător candidatul care a obţinut cel mai mare număr de voturi valabil exprimate.

Senatul este primă cameră sesizată în acest caz, urmând ca forul decizional să fie Camera Deputaţilor.

Politicienii români, luaţi la întrebări de şeful diplomaţiei SUA după ce au întârziat contractul Patriot

Decizia ca moţiunea de cenzură să fie citită luni după-amiază în plenul reunit a fost luată de conducerea Parlamentului în jurul orei 14.00, ceea ce a determinat nemulţumirea liberalilor.

După ce au inventat năstruşnicia cu statul paralel, astăzi cei din PSD-ALDE au inventat Parlamentul paralel şi dacă se poate fără Opoziţie PSD-ALDE au anunţat cu mai puţin de câteva ore înainte că astăzi la ora 4 se va citi moţiunea de cenzură. Nimic nou şi nimic suprinzător pentru comportamentul abuziv al PSD Articolul 92 din regulamentul comun al Camerei şi Senatului precizează că Guvernul este convocat la citirea moţiunii de cenzură cu 24 de ore înainte de acest proces. Asta înseamnă că fie guvernul a fost anunţat de preşedintele Camerei Deputaţilor înaintea parlamentarilor, fie nu a fost încă convocat, ceea ce înseamnă că la momentul citirii moţiunii de cenzură Guvernul nu va participa sau va veni într-un moment improvizat, a declarat liderul deputaţilor PNL, Raluca Turcan.

Data şi ora dezbaterii şi votului moţiunii de cenzură urmează să fie stabilite miercuri, într-o nouă şedinţă a Birourilor Permanente Reunite.

De altfel, liberalii au reclamat şi faptul că nu s-a stabilit programul dezbaterii şi votării moţiunii de cenzură.

Conform Constituţiei, Camera Deputaţilor şi Senatul, în şedinţă comună, pot retrage încrederea acordată Guvernului prin adoptarea unei moţiuni de cenzură, cu votul majorităţii deputaţilor şi senatorilor. Moţiunea de cenzură poate fi iniţiată de cel puţin o pătrime din numărul total al deputaţilor şi senatorilor şi se comunică Guvernului la data depunerii. Moţiunea de cenzură se dezbate după 3 zile de la data când a fost prezentată în şedinţa comună a celor două Camere. Dacă moţiunea de cenzură a fost respinsă, deputaţii şi senatorii care au semnat-o nu mai pot iniţia, în aceeaşi sesiune, o nouă moţiune de cenzură, cu excepţia cazului în care Guvernul îşi angajează răspunderea în Parlament.

Liberalii au înregistrat vineri la Parlament moţiunea de cenzură intitulată PSDragnea, în campanie mumă, la putere ciumă, în textul căreia fac inventarul minciunilor” al nerealizărilor şi al măsurilor care, arată ei, au destabilizat economia în cele zece luni de când coaliţia PSD – ALDE a preluat guvernarea. Moţiunea a fost semnată de 148 de parlamentari de la PNL, USR, PMP şi independenţi.

În mai puţin de un an, guvernarea PSD-ALDE a aruncat la coşul de gunoi promisiunile făcute în campanie şi, odată cu ele, speranţele românilor într-un trai mai bun. Beneficiile unei creşteri economice substanţiale au fost anulate de măsurile populiste şi haotice luate în economie de cuplul de economişti de renume mondial Dragnea - Tudose împotriva mediului de afaceri şi a contribuabililor oneşti din această ţară. Minciuna PSDragnea a avut picioare atât de scurte încât, în mai puţin de un an, românii au văzut că programul de guvernare, pus sub titulatura „Îndrăzneşte să crezi, a fost o iluzie vândută cu maximă neruşinare, arată liberalii în textul moţiunii de cenzură.

PNL spune că actuala guvernare a devenit ilegitimă prin minciună şi un pericol real pentru oamenii şi firmele din România. Liberalii arată că PSD şi ALDE au preluat la începutul anului frâiele guvernării cu o economie stabilă, cu perspective bune şi sănătoase, cu un leu solid, o inflaţie aproape de zero, cu dobânzi mici, o datorie statului la fel şi creşterea economică promiţătoare.

Practic, aţi primit o fundaţie economică bine făcută, cu structura de rezistenţă aferentă, pe care aţi avut-o la cheie. Ce aţi făcut cu ea?! V-aţi apucat să o demolaţi ca să improvizaţi o casă din chirpici. Şi v-aţi trezit acum că puneţi proptele la proptele, legaţi cu sârmă unde trebuie să bateţi piroane, în loc de cărămizi folosiţi cartoane, nu mai înţelegeţi care e structura de rezistenţă şi loviţi la temelie... Şi nu încetaţi să prezentaţi această cocioabă, care evident că stă să cadă, ca pe o mega-inginerie arhitecturală,mai scriu liberalii în moţiunea de cenzură.

PNL le reproşează liderilor PSD că nu au spus nimic angajaţilor din sectorul public despre creşterile fictive de salarii, promiţând în schimb creşteri de 25% ”care se dovedesc a fi praf în ochi,

La începutul anului viitor, românii vor vedea că salariile le-au crescut doar pe hârtie, în timp ce în mână vor ţine calendarul promisiunilor PSD din campanie şi vor constata că Dragnea şi ai lui şi-au bătut joc de ei. Mai mult decât atât, peste 90.000 de salariaţi din sectorul IT, precum şi persoanele cu dizabilităţi, sunt în pericol real să aibă veniturile amputate pentru că scăderea impozitului de la 16 la 10% nu se aplică în cazul lor. Ce veţi face cu aceşti oameni? Veţi da un OUG de cârpire a prostiei sau speraţi că angajatorii din mediul privat vă vor repara aberaţiile suportând ei diferenţa din buzunarul lor? Ce veţi face, însă, cu cei din mediul public?, îi întreabă cei de la PNL pe guvernanţi.

De asemenea, liberalii acuză furtul de proprietate din Pilonul 2 de pensii, minciuna reducerii contribuţiilor la 35% şi a eliminării impozitului pe salariile de sub 2.000 de lei, dar şi bulversarea mediului economic prin modificările aduse Codului fiscal.

Îndrăzniţi să credeţi că aţi promis reducerea fiscalităţii şi nicio taxă în plus, însă aţi eliminat plafonarea contribuţiilor sociale şi aţi plafonat, în schimb, indemnizaţiile pentru creşterea copilului, aţi reintrodus supra-acciza la carburanţi şi aţi majorat taxarea contractelor part-time. Unii oameni şi-au pierdut locul de muncă doar pentru că nu sunteţi în stare să rezolvaţi o problemă punctuală şi aţi preferat să loviţi otova. Îndrăzniţi să credeţi, lideri ai coaliţiei guvernamentale, că aţi promis o creştere a nivelului de trai însă, în realitate, puterea de cumpărare a românilor scade în plină creştere economică. Inflaţia a crescut de 13 ori faţă de începutul anului (de la 0,2% la 2,6%) şi este mai mult decât dublă faţă de ceea ce aţi spus în campania electorală (1,2%), se mai arată în moţiunea de cenzură.

Inventarul consecinţelor guvernării PSD – ALDE continuă cu creşterea cu 12% a preţurilor carburanţilor, scumpirea cu 7% a electricităţii şi cu 6% a gazului, devalorizarea istorică a leului în raport cu principalele valute, creşterea dobânzilor la credite, creşterea nivelului de îndatorare a României, reducerea la un minim istoric a investiţiilor, creşterea deficitului balanţei comerciale cu 28% faţă de anul trecut, diminuarea cu 20% a investiţiilor private faţă de aceeaşi perioadă a anuui 2016 sau tăierea sălbatică a bugetelor locale.

Aveţi în faţă doar două opţiuni raţionale posibile: ori vă recunoaşteţi minciuna şi mandatul obţinut de această guvernare prin fraudă, ori continuaţi acest plan de distrugere economică şi socială şi nota de plată pe care o vom plăti cu toţii va fi pe măsură. Îndrăzniţi să credeţi că PSDragnea ne scoate din Uniunea Europeană şi face ca România să abandoneze orice plan de aderare la Zona Euro. Nu doar că nu faceţi nimic pentru a pregăti terenul, dar faceţi totul pentru a fi siguri că nu vom atinge acest obiectiv prea curând, mai arată liberalii.

PNL atrage atenţia că, în pragul sărbătorii a o sută de ani de la Marea Unire, România este ruptă-n două din punct de vedere social şi economic, că regiuni întregi sunt depopulate, în sărăcie lucie şi fără vreun viitor şi că tinerii fug în lume unde văd cu ochii pentru a-şi căuta un rost, că se rup de familiile lor, de bătrânii şi de ţara lor.

Liberalii îi atrag atenţia lui Liviu Dragnea că ar fi bine să înţeleagă că românii nu acceptă şi nu vor accepta să dea liber la furat din bani publici prin companii cu acţiuni la purtător, după modelul de grup infracţional organizat Tel Drum, în spatele cărora, susţin ei, sunt ascunse domenii imobiliare personale impresionante, anchetate de procurorii din România, Uniunea Europeană sau America de Sud .

Domnule Dragnea, cu cât insistaţi să atacaţi independenţa Justiţiei, cu atât îi veţi convinge pe tot mai mulţi că, în realitate, urmăriţi doar închiderea propriilor dosare penale, iar demersul dumneavoastă va fi sortit eşecului. Ideea că PSD realizează o presupusă reformă în Justiţie este echivalentă cu un nonsens, e ca şi cum hoţii strigă hoţii!, se mai arată în textul moţiunii de cenzură.

PNL critică şi declinul Educaţiei, lipsa manualelor, şcolile fără avize de funcţionare sau neadaptarea sistemului la piaţa muncii.

De asemenea, liberalii atrag atenţia că sistemul medical şi de sănătate este în metastază şi acuză Guvernul că este lipsit de conştiinţă şi de scrupule în urma cinismului înfiorător pe care l-a arătat părinţilor care şi-au pierdut copiii în criza vaccinurilor.

Vă mai invităm să îndrăzniţi să credeţi că avem în faţa noastră singurul partid din istoria României care s-a pus în situaţia ridicolă de a-şi demite propriul Guvern. Motivul declarat? Incompetenţa! Aţi uitat? Bineînţeles că era singurul pretext pe care îl puteaţi invoca, pentru că era credibil, era argumentul Opoziţiei susţinut din primul moment. Problema fundamentală este că motivul incompetenţei la guvernare este cu atât mai valabil şi evident acum! Aveţi Guvernul cu cel mai mare număr de demnitari - miniştri, secretari de stat, şefi de agenţii, fiecare cu propriul cabinet şi funcţionari aferenţi! - din câte guverne au existat până acum, dar livraţi cel mai prost exerciţiu guvernamental dintre toate. Dacă punem în balanţă ceea ce faceţi dumneavoastră astăzi, României i-ar fi fost cu siguranţă mai bine dacă nu era guvernată! Magnitudinea răului produs ar fi fost semnificativ mai mică, se mai arată în textul moţiunii de cenzură.

Liberalii acuză şi faptul că PSD şi ALDE ridică perdele de fum, invocă duşmani imaginari şi inventează teorii ale statului paralel pentru a-şi justifica neputinţa şi ticăloşia.

Dacă există un stat paralel, domnule Dragnea, domnule Tăriceanu, acela este cu certitudine patronat de dumneavoastră. Este statul în care domnesc hoţia şi înşelăciunea, statul în care nu dumneavoastră trebuie să fiţi în slujba poporului, ci poporul şi instituţiile statului trebuie să vă fie supuse şi obediente. Domnule Dragnea, statul paralel este cel pe care dumneavoastră îl puneţi la cale, statul în care liderul partidului de guvernare este acuzat de organizarea unui grup infracţional, iar tripleta odioasă Florin Iordache – Eugen Nicolicea – Şerban Nicolae conduce asaltul la instituţiile judiciare pentru schimbarea şefilor de parchete şi închiderea dosarelor dumneavoastră penale. Nu vă cerem să îndrăzniţi să credeţi asta, doamnelor şi domnilor, pentru că ştiţi că aşa este!, mai spun liberalii.

În finalul moţiunii, PNL enumeră şi o listă cu măsurile immediate care ar trebui luate după demiterea Guvernului Tudose: abrogarea ordonanţelor de urgenţă care au generat haosul fiscal şi oprirea atacului la independenţa Justiţiei.

De asemenea, liberalii arată că este nevoie de promovarea unui buget de stat pentru anul 2018 cu o pondere semnificativă a investiţiilor şi cu un nivel al deficitului substanţial sub 3% şi că este esenţială reformarea instituţiilor şi companiilor care gestionează aceste investiţii publice.

PNL atrage atenţia că România are nevoie de un sistem educaţional sănătos, lipsit de ingerinţa politicului, de alocări bugetare mai bune atât pentru educaţie, cât şi pentru cercetare, dar şi de reducerea drastică a birocraţiei.

Vă îndemnăm să votaţi pentru adoptarea acestei moţiuni de cenzură şi retragerea încrederii acordată Guvernului Tudose, pentru că ştim că este singurul lucru corect care mai rămâne de făcut în acest moment. Prin votul dumneavoastră, opriţi distrugerea economiei, încetaţi atacul la Justiţie, nu scoateţi România din Uniunea Europeană!, îi îndeamnă liberalii, în finalul moţiunii, pe toţi parlamentarii.


Politicienii români, luaţi la întrebări de şeful diplomaţiei SUA după ce au întârziat contractul Patriot.

Controverse între politicienii români, după ce votul pe legea pentru achiziţionarea de rachete americane a întârziat o săptămână din lipsă de cvorum. Amânarea ar explica şi vizita inopinată a lui Rex Tillerson.

Ministrul Afacerilor Externe, Teodor Meleşcanu, a declarat luni, la comisia de apărare a Senatului, că secretarul american de stat, Rex Tillerson, sosit intempestiv săptămâna trecută la Bucureşti, l-a întrebat de ce nu a fost aprobat în Parlament proiectul de lege privind achiziţionarea de rachete Patriot, iar el i-a răspuns că au fost probleme cu cvorumul.

M-a întrebat cum a fost cu cvorumul, săptămâna trecută, şi i-am spus că sunt probleme de cvorum, din când în când. În niciun caz nu se referă la subiectul în sine şi coaliţia actuală de guvernare are o majoritate confortabilă în Parlament, deci probabil, cum i-am spus eu, săptămâna viitoare, deci azi, vom avea şi avizul cu raportul comisiei, dar şi posibil adoptarea în plenul Senatului, a declarat Meleşcanu.

Secretarul de stat american Rex Tillerson, care a sosit miercuri seară la Bucureşti, avionul său făcând o oprire tehnică la întoarcerea din turneul asiatic, s-a întâlnit cu ministrul de Externe Teodor Meleşcanu şi cu ambasadorul SUA Hans Klemm.Rex Tillerson a sosit la Bucureşti miercuri seară, avionul său făcând o oprire tehnică la întoarcerea din turneul asiatic, unde l-a însoţit pe preşedintele SUA Donald Trump. Ambasada SUA a precizat că Rex Tillerson nu are niciun program oficial în România.

Oficialul american a venit la o zi după ce senatorii PSD şi ALDE au lipsit de la şedinţa comisiei de apărare unde trebuia aprobat proiectul de lege privind achiziţionarea sistemului de rachete Patriot. Abia luni a fost aprobat proiectul, care va ajunge marţi la Camera Deputaţilor.

Liderul PSD, a declarat, joi seară, la Băile Herculane, că senatorii din Comisia de Apărare s-au aflat la o activitate la invitaţia unui şef de instituţie importantă, când ar fi trebuit să se ia în discuţie achiziţionarea primului sistem de rachete Patriot, dar că nu vor fi probleme în adoptarea acestuia. Întrebat dacă nu se încearcă blocarea proiectului, Dragnea a răspuns: Să fim serioşi!.

Pe de altă parte, vicepreşedintele Comisiei de Apărare, deputatul liberal Ovidiu Raeţchi, susţine că amânarea are legătură cu noul dosar de la DNA al lui Liviu Dragnea.

Achiziția sistemului Patriot, aprobată în aceeași zi în comisie și în Senat

Polonia, a cincea țară din UE care deține sisteme Patriot. Reacţia Kremlinului

Dragnea: Proiectul privind achiziția de rachete Patriot ajunge, săptămâna viitoare, în Parlament

Romania plateste in noiembrie prima rata pentru rachetele Patriot dupa ce trece prin Parlament o lege speciala

Într-un comunicat fără precedent pentru relaţiile diplomatice dintre cei doi aliaţi, Departamentul American de Stat le-a transmis luni seară politicienilor de la putere să renunţe la modificările legilor Justiţiei: "îndemnăm insistent Parlamentul României să respingă propunerile care slăbesc statul de drept şi pun în pericol lupta împotriva corupţiei".

Fără să apară în faţa camerelor, printr-un comunicat de presă semnat doar de ei, şefii Camerei Deputaţilor şi Senatului, Liviu Dragnea şi Călin Popescu Tăriceanu, au răspuns că modificarea legilor Justiţiei va continua. Analiştii spun că în joc este securitatea României.

Departamentul de Stat American a punctat mai ferm ca niciodată în comunicatul său numit "România, propuneri care afectează independenţa justiţiei"

Statele Unite constată cu îngrijorare că Parlamentul României are în vedere modificări legislative care ar putea submina lupta împotriva corupţiei. Aceasta legislaţie ar ameninţa progresul făcut în ultimii ani mai scriu oficialii americani.

Cel mai dur şi apăsat mesaj este însă acesta: Îndemnăm insistent Parlamentul să respingă propunerile care slăbesc statul de drept şi pun în pericol lupta împotriva corupţiei.

Departamentul de Stat înseamnă Guvernul Statelor Unite, aşadar mesajul vine clar de la administraţia din Washington. Coincidenţă sau nu, marți niciunul dintre liderii PSD sau ALDE nu au fost văzuţi în public.

Liviu Dragnea şi Călin Popescu Tăriceanu au semnat însă o scrisoare în care susţin că Parlamentul României a luat act cu neplăcută surprindere de comunicatul Statelor Unite: Declaraţia nu pare să fie rezultatul unei analize echilibrate şi obiective, scriu aceştia. Ba chiar o consideră de neînţeles ca natura şi formă.

Mai mult, şefii Camerelor din Parlament susţin că în România au loc frecvent abuzuri care nu ar fi acceptate nici în SUA. Aceştia continuă cu afirmaţii oficiale foarte grave şi anume că în România procurorii îşi permit să prezinte interceptări măsluite sau să şantajeze judecătorii.

Dragnea şi Tariceanu vorbesc în comunicat de un aşa-zis câmp tactic al serviciilor de informaţii care intervine în sala de judecată. În ciuda oricăror critici sau chiar a avizelor negative primite de la CSM, cei doi afirmă că există o dezbatere largă pe aceste legi. Dezbatere pe care însă chiar preşedintele Iohannis o numea de curând un dialog al surzilor

Ambasadorul Statelor Unite la Bucureşti, Hans Klemm, susţine la rându-i ca subiectul nu ar fi trebuit să-i surprindă pe cei doi.

Hans Klemm Nu ar trebui să fie o surpriză comunicatul de ieri al Departamentului de Stat. Ceea ce s-a întâmplat ieri a fost din nou expresia îngrijorării SUA privind măsurile care pot duce la anularea progresului uimitor făcut de România până acum.

Pe 29 august, ambasada a dat un comunicat în care şi-a exprimat îngrijorarea faţă de propunerile Ministerului Justiţiei. În document nu scria aşa cred ambasadorul Klemm sau Ambasada SUA, scria că Statele Unite ale Americii sunt preocupate de statul de drept.

Analiştii spun că acest comunicat al Departamentului de Stat American este un semnal puternic atât pentru România, cât şi pentru ţările din regiune.

Cristian Tudor Popescu S-a aflat cine e statul paralel, că până acum nu ni s-a spus de către domnii din coaliţia de guvernare. S-a vorbit de acest stat paralel fără să ştim cine e. Acum aflăm că statul paralel e mai multe, adică e Statele Unite ale Americii. Ce face în Parlament această gaşcă este o ticăloşie, încearcă în mod evident să-şi salveze şefii din vizorul justiţiei, pentru asta fiind dispuşi să arunce România oriunde şi în special spre despotismele slavo-asiatice din Est.

Dacă au ajuns aici, la o declaraţie publică, oficialii de la Washington au epuizat toate celelalte canale de comunicare diplomatice, iar situaţia este tensionată, mai spun specialiştii.

Cristian Diaconescu, analist de politică externă: Pentru ei, pachetul legislativ aflat în Parlament încalca separaţia dintre puterile statului - între politic şi justiţie, de la această evaluare nu se va întoarce partea americană. 

Deci trebuie găsită o soluţie, atât în Alianţa Nord Atlantică, cât şi în capacitatea de desfăşurare în zonă, SUA este principalul contributor la apărarea României, ca s-o spun cât se poate de clar: în faţa unor astfel de teme, orice alt subiect, după părerea mea, păleşte.

Diplomaţii americani au atras atenţia în repetate rânduri demnitarilor romani, ori de câte ori au existat atacuri la adresa justiţiei. Parteneriatul între SUA şi România poate fi influenţat de nerespectarea statului de drept, potrivit diplomaţilor.

Războiul cuvintelor Dragnea, Tăriceanu - Statele Unite. Analiști: În joc este securitatea României

Imagini din Delfinul negru, cea mai de temut închisoare din Rusia. Nimeni nu a evadat de aici

Stela Popescu, un om de poveste! Iubirile trăite de doamna teatrului românesc

Reportaj CNN în Libia, țara în care oamenii sunt vânduți ca sclavi pentru câteva sute de dolari

Parlamentul, criticat dur în raportul MCV. Cum vede Bruxelles-ul OUG 13 şi modificarea legilor justiţiei

Ministerul Cercetării şi-a făcut logo înregistrat la OSIM. Ce spun specialiştii: Pare făcută în Paint

Adevărata istorie a fabuloasei averi a Casei Regale. De ce regele Mihai și regina Ana nu au vorbit public despre bani

INFOGRAFIC: Casa Regală a României. Strămoşii şi urmaşii Regelui Mihai

Fenomenul zombie în România. Drogurile necunoscute care afectează tot mai mulți tineri

Corespondenţă Ştirile ProTV din Barcelona. Mărturiile românilor, îngrijorați de pierderea jobului sau de salarii

Corespondenţă Ştirile ProTV din Barcelona. Românii se tem că vor fi primii care-și vor pierde joburile

Documente secrete, declasificate: dezvăluiri despre moartea lui John F. Kennedy și planul CIA de a îl ucide pe Fidel Castro




Sechestru de peste 127 milioane lei pe averea lui Liviu Dragnea/ Liderul PSD, pentru 30 de minute la sediul DNA, unde a fost huiduit, dar şi aplaudat de membri de partid

Preşedintele PSD, Liviu Dragnea, a ajuns, marţi, la DNA, unde a fost citat de procurori pentru a lua la cunoştinţă instituirea sechestrului în dosarul Tel Drum, în care a fost pus sub învinuire pentru constituirea unui grup infracţional, abuz în serviciu şi infracţiuni privind deturnarea de fonduri europene. DNA anunţă că a instituit un sechestru de peste 127 milioane lei asupra bunurilor liderului social-democrat. Dragnea nu a făcut declaraţii la sediul DNA, fiind condus cu dificultate de jandarmi până la uşa direcţiei anticorupţie. Marian Neacşu, secretarul general al PSD, a fost, alături de alte persoane pentru a-i fi alături liderului partidului. Neacşu a precizat că orice persoană chemată la un for represiv ca DNA are nevoie de susţinere.

Preşedintele PSD Liviu Dragnea a ajuns la ora 17.30 la sediul DNA, unde a fost întâmpinat de susţinători, care l-au aplaudat, dar şi de contestari care l-au huiduit şi i-au cerut demisia. Liderul social-democrat a plecat după 30 de minute, în aceeaşi atmosferă încinsă din faţa sediului DNA.

La faţa locului au fost aproximativ 20 de jandarmi, trimişi pentru asigurarea măsurilor de ordine.

Nu e vorba de protecţie ci de măsuri de asigurare a ordinii publice. Asigurăm măsuri minime şi dacă dumnealui vrea să dea declaraţii o să se oprească să dea. Sunt undeva la 20 jandarmi. Vă explicăm ca la grădiniţă, a spus unul dintre jandarmii prezenţi la faţa locului, întrebat dacă au venit să îl protejeze pe liderul PSD.

DNA: Sechestru de peste 127 milioane lei pe averea lui Liviu Dragnea

DNA anunţă că a instituit un sechestru de peste 127 milioane lei (peste 27 de milioane euro) asupra bunurilor lui Liviu Dragnea în dosarul Tel Drum. Liderul PSD a mers, marţi, la DNA pentru a fi informat asupra instituirii sechestrului.

Procurorii din cadrul Direcţiei Naţionale Anticorupţie, în conformitate cu art. 249 C. proc. pen. şi art. 20 din Legea 78/2000, au instituit măsuri asigurătorii asupra bunurilor mobile şi imobile deţinute de Dragnea Nicolae-Liviu, preşedintele al Consiliului Judeţean Teleorman la data faptelor – sechestru asigurător şi poprire asigurătorie până la concurenţa sumei de 127.547.366,34 lei asupra tuturor bunurilor mobile şi imobile, acţiunilor şi părţilor sociale deţinute de acesta în cadrul persoanelor juridice de drept privat, asupra sumelor de bani din conturile bancare, precum şi asupra sumelor de bani datorate acestuia cu orice titlu, de către terţe persoane, inclusiv sumele datorate cu titlu de chirie, transmit procurorii într-un comunicat de presă.

De asemenea, s-a pus sechestru şi pe bunurile lui Florea Neda, reprezentant al Tel Drum, până la concurenţa sumei de 31.343.799,19 lei asupra tuturor bunurilor mobile şi imobile, asupra sumelor de bani existente în conturile bancare deţinute, asupra sumelor de bani datorate cu orice titlu de către terţe persoane, inclusiv sumele datorate cu titlu de dividende.

În ceea ce îl priveşte pe Mugur Băţăuş, funcţionar în cadrul Consiliului Judeţean Teleorman la data faptelor, s-a dispus sechestru asigurător până la concurenţa sumei de 127.547.366,34 lei, iar pe numele unui alt funcţionar, Victor Piperea, până la 63.999.908,88.

Marin Predescu, funcţionar în cadrul Consiliului Judeţean Teleorman, la data faptelor, are sechestru până la concurenţa sumei de 32.203.658,27 lei.

Până în acest moment, nici autoritatea de management (Ministerul Dezvoltării Regionale şi Fondurilor Europene) nu s-a constituit parte civilă cu privire la sumele ce ar fi fost obţinute nelegal din fonduri europene de peste 20 milioane euro), nici Consiliul judeţean Teleorman nu s-a constituit parte civilă cu privire la prejudiciul ce ar fi fost produs prin infracţiunile de abuz în serviciu ( peste 31 milioane lei), mai spun procurorii.

Maria Vasii, avocatul lui Liviu Dragnea, susţine că liderul PSD va contesta în instanţă măsura sechestrului dispus de DNA. Dragnea a fost, miercuri, la DNA, pentru a fi înştiinţat că s-a instituit sechestru pe averea sa de peste 27 milioane euro.

Contestăm măsura dispusă iar înlăuntrul judecăţii avem dreptul să invocăm toate ilegalităţile şi să folosim toate apărările pe care ni le permite legislaţia europeană. Procurorul de caz nu era deloc preocupat să evalueze bunurile, încercând să dea vina pe o decizie dată de ÎCCJ curând, un recurs în interesul legii. Domnul Liviu Dragnea este acuzat că a constituit în 2001 un grup infracţional, în condiţiile în care legea aduce în România această noţiune în 2003. În cazul domnului Dragnea nu mai contează ce lege era în vigoare, nici acea minimă verificare dacă acuzaţiile au măcar o bază. Avem dreptul să aducem toate procedurile garantate prin directiva europeană în materie de indisponibilizare şi avem dreptul să cerem judecătorilor să lămurim natura acestor bunuri. Cum poate fi indisponibilizată suma de bani din venitul de la Camera Deputaţilor, cum ar putea cineva să creadă că suma este ilicită, a declarat Maria Vasii, avocatul lui Liviu Dragnea, la Antena 3.

Neacşu, la DNA: Cred că orice persoană chemată la un for represiv ca DNA are nevoie de sprijin

Marian Neacşu, secretarul general al PSD, este, alături de alte persoane, la sediul DNA, unde va merge Liviu Dragnea, liderul partidului, pentru a fi înştiinţat asupra sechestrului. Neacşu a precizat că orice persoană chemată la un for represiv ca DNA are nevoie de susţinere.

Cred că orice persoană din România care e chemată la un for represiv cum este DNA are nevoie de susţinere. Nu e o acţiune de partid, a declarat secretarul general al PSD, Marian Neacşu.

Întrebat dacă la DNA este sediul statului paralel, Neacşu a răspuns : Nu e vorba că sediul acestei instituţii este statul paralel, este vorba de abuzurile la care cetăţenii, printre care şi Liviu Dragnea, sunt supuşi.

Aşa vrem noi, la partid, să susţinem oamenii noştri. E un moment dificil pentru orice om supus unui abuz. Cred că multe persoane au fost supuse abuzurilor. Foarte mulţi lideri PSD au fost supuşi abuzurilot. Nu ştiu cum funcţionează statul paralel, sunt organisme care trebuie să depisteze, a spus deputatul Cătălin Rădulescu, prezent şi el în faţa DNA.

Zeci de persoane au venit în faţa sediului DNA, marţi seara, să îl susţină pe liderul de partid, Liviu Dragnea, care urmează să se prezinte în faţa procurorilor pentru a fi înştiinţat asupra sechestrului în dosarul Tel Drum.

De asemenea, la DNA au ajuns şi persoane care îl contestă pe Liviu Dragnea.

În dosarul Tel Drum, în 13 noiembrie, procurorii DNA au anunţat, oficial, că Liviu Dragnea este urmărit penal pentru constituirea unui grup infracţional, abuz în serviciu şi infracţiuni privind deturnarea de fonduri europene, în legătură cu favorizarea companiei în privinţa acordării de contracte.

Faptele ar fi fost comise în perioada în care era preşedinte al Consiliului Judeţean Teleorman.

În dosar este cercetat şi Marian Fişcuci, descris de procurori drept persoană apropiată lui Liviu Dragnea şi acţionar majoritar (scriptic) al Tel Drum SA la data faptelor, acesta fiind acuzat de constituirea unui grup infracţional organizat.

Petre Pitiş, fost consilier în cadrul CJ Teleorman, reprezentant al Tel Drum SA, este anchetat pentru constituirea unui grup infracţional organizat, evaziune fiscală şi complicitate la abuz în serviciu, Florea Neda, reprezentant Tel Drum este cercetat pentru constiuirea unui grup infracţional şi complicitate la abuz în serviciu, Mugur Băţăuş, funcţionar în cadrul Consiliului Judeţean Teleorman, este suspectat de constiuirea unui grup infracţional, abuz în serviciu şi complicitate la infracţiuni privind obţinerea pe nedrept de fonduri europene, iar Victor Piperea, funcţionar în cadrul Consiliului Judeţean Teleorman, este urmărit penal pentru constituirea unui grup infracţional organizat şi complicitate la infracţiuni privind obţinerea pe nedrept de fonduri europene.

De asemenea, în aceeaşi cauză este anchetat şi Marian Predescu, funcţionar în cadrul Consiliului Judeţean Teleorman, la data faptelor, pentru complicitate la infracţiuni privind obţinerea pe nedrept de fonduri europene, dar şi reprezentanţi ai unei firme, Florian Ion şi Daniel Neagoe, aceştia fiind acuzaţi că făceau parte din grupul infracţional organizat.

Dosarul a fost deschis ca urmare a unui sesizări a OLAF (Oficiul european antifraudă), transmisă procurorilor pe 30 septembrie 2016, privind suspiciuni de obţinere nelegală pentru lucrări de reabilitare de drumuri judeţene a unor fonduri europene.

Procurorii spun că cei care făceau parte din grup ar fi conceput activitate acestuia în etape, în funcţie de zonele, firmele şi influenţa pe care le aveau.

Primul pas, în viziunea DNA, ar fi fost privatizarea Tel Drum şi transferarea din proprietatea CJ Teleorman în sfera de influenţă şi control a suspectului Liviu Nicolae Dragnea, prin persoane interpuse.

Ulterior, precizează DNA, ar fi fost create mai multe firme controlate de cei care ar fi făcut parte din grupare, care aveau rol de interpus în atribuirea unor contracte publice.

Potrivit sursei citate, gruparea s-ar fi asigurat că Tel Drum obţine contracte din fonduri publice, mai ales acordate de Consiliul Judeţean Teleorman, prin influenţă şi funcţii, dar şi prin furnizarea informaţiilor confidenţiale privind licitaţiile publice înainte de momentul publicării anunţurilor şi prin inserarea condiţiilor restrictive în caietele de sarcini (utilajul pe care Consiliul Judeţean Teleorman l-a înstrăinat către Tel Drum SA era unul dintre criteriile de calificare în cazul lucrărilor de reabilitare a drumurilor judeţene).

În plus, prin administratorii Tel Drum se facilita si intermedia numirea unor persoane în funcţii din administraţia centrală, dar se furnizau şi fonduri către PSD, prin donaţii ale membrilor grupului infracţional organizat şi ale societăţilor controlate de aceştia", arată anchetatorii.

Prin prisma influenţei pe care Liviu Nicolae Dragnea o avea la nivelul administraţiei centrale şi în sfera politică, asigurarea accesului la informaţii confidenţiale din cadrul instituţiilor administraţiei centrale şi furnizarea de documente cu caracter confidenţial către membrii grupului infracţional organizat din mediul privat. Structura grupului a permis o interacţiune uşoară între membrii acestuia, fiind de foarte multe ori disimulată prin prisma atribuţiilor de serviciu ale acestora, suspecţii Mugur Băţăuş şi Victor Piperea conducând direcţii din cadrul Consiliului Judeţean Teleorman şi fiind subordonaţi suspectului Liviu Dragnea, iar reprezentanţii din mediul privat reuşind cu uşurinţă să interacţioneze prin prisma contractelor care erau în curs de executare, se mai precizează în comunicatul de presă.


