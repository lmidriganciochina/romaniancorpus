Sunetul reprezinta vibratia unui corp sonor. Se obtine intotdeauna in urma unui impact intre doua sau mai multe corpuri si se manifesta sub forma de vibratii. Sunetele sunt de doua feluri: a) muzicale (fonetice) – cele care impresioneaza in mod placut auzul Ex: sunetul unui instrument muzical b) amuzicale (afonetice) – sunete produse de corpuri prin cadere sau lovire care deranjeaza urechea umana Vibratiile ce pot fi percepure de urechea umana sunt cuprinse intre 30 si 20.000 vibratii simple pe secunda. Sunetele muzicale sunt limitate intre 32 si aproximativ 9000 vibratii simple pe secunda. Sunetul cel mai grav are 32 vibratii simple pe secunda. Sunetul cel mai inalt are aproximativ 9000 vibratii simple pe secunda. Sunetele muzicale au 7 denumiri: DO, RE, MI, FA, SOL, LA, SI. Sunetele muzicale se noteaza cu semne numite note musicale
Cheile atribuie note individuale unui anumit spatiu sau linie din portativ. Denumirea sunetelor notate pe portativ sau cu ajutorul liniilor suplimentare este precizata de semnul muzical numit cheie. Acesta este scris la inceputul portativului. Unele note sun joase, si altele sunt inalte. Cum facem deosebirea intre notele joase si notele inalte cand vedem o partitura muzicala? O metoda e prin folosirea cheilor. Muzica care suna inalt este scrisa de obicei in cheia SOL. Muzica care suna jos este scrisa in cheia FA. Daca eliminam linia din mijloc vom avea doua partituri normale. Adaugand cheia SOL partiturii de sus si cheia FA celei de jos se va vedea relatia dintre cele doua partituri. Unele note sunt cantate tare, si altele sunt cantate incet. Cum stim taria sau intensitatea cu care se canta? Daca te uiti sub partitura, uneori apar semne speciale. Unul este semnul forte f, ceea ce inseamna ca muzicianul trebuie sa cante tare. Alt semn este piano p, inseamna ca muzicianul trebuie sa cante incet. Un interval masoara distanta dintre doua note. Ca sa indentificam un interval trebuie sa stim marimea numerica si calitatea. Octava este divizata in 12 note. Distanta dintre fiecare nota este cunoscuta ca semiton. Pe claviatura, orice nota se afla la un semiton de nota anterioara sau de cea urmatoare. Muzica aparţine, prin natura sa, activităţi spirituale a omului,însă ea îşi are fundamentul în o serie de date ale ştiinţelor exacte care explică şi condiţionează fenomenul artistic. De aceea, înaintea înţelegerii oricărui principiu teoretic muzical se cer cunoscute noţiunile şi datele esenţiale de ordin ştiinţific- acustic şi matematic privind substanţa sonoră(care fac parte integrantă din teoria muzicii) Teoria muzicii, ca disciplină fundamentală a muzicologiei, conţine elementele şi principiile care servesc analizării şi dezvoltării celorlaltor discipline ale muzicii,precum: armonia, polifonia, formele, folclorul,istoria muzicii,stilistica, estetica ş.a. Obiectul principal al teoriei muzicii îl reprezintă studierea fenomenului sonor sub aspectele: ritmic, melodic, armonic,polifonic,dinamic ,al construcţiei ş.a În funcţie de precizia acustică, sistemele sonore utilizate în practica muzicală se împart în două categorii,denumite: netemperate şi temperate. Intonaţia netemperată cuprinde sunetele ce rezultă din rezonanţa naturală a corpului sonor. Sistemele netemperate conţin şi intervale mai mici decât semitonul, adică microintervale. Deoarece respectă intervalele realenaturale ele sunt denumite şi sisteme ale intonaţiei absolute. Instrumentele ce emit sunete netemperate(naturale) sunt:vocea,instrumente cu coarde şi cu arcuş,instrumentele de suflat din lemn şi alamă,precum şi instrumentele electronice . Pentru a se utiliza fără probleme intonaţia absolută şi la instrumentele cu sunete fixe, a fost nevoie de temperarea,modificarea intonaţiei naturale. Metoda de bază în sistemele temperate a fost divizarea octavei în spaţii egale stabilite convenţional. Iniţial au fost temperate(potrivite) numai o parte dintre sunetele octavei-formând diferite sisteme mixte(naturale şi temperate) de intonaţie, cu intervale din sistemele anterioare, dar şi cu dimensiuni intervalice noi. Ultimele metode de temperare (egal-temperanţă) s-au realizat divizându-se convenţional octava în12 semitonuri de mărime acustică egală, denumite din această cauză semitonuri temperate. În aceste sisteme dispare orice interval mai mic decât semitonul, toate sunetele acestuia(înălţimi artificiale)-şi implicit intervalele lui –fiind puţin false faţă de cele naturale, dar acceptate ca atare de auzul nostru. Instrumentele muzicale care emit numai sunete temperate (convenţionale) sunt: pianul,orga, clavecinul,harpa,instrumentele din familia chitarei şi celelalte cu grifură fixă.
 Notaţia muzicală a înălţimii în sistemul tradiţional Cunoaşterea datelor cu privire la notaţia muzicală tradiţională constituie fundamentul pe care operează muzica,deopotrivă pe direcţiile:cercetare,interpretare sau creaţie. Aşadar,latura teoretică precum şi cea practică sunt dependente de asimilarea datelor privind notaţia celor patru parametri ai sunetului. Desigur,începând cu sec.XX şi până în prezent au apărut şi creaţii care au apelat la notaţia modernă (notaţia muzicii electronice sau lucrări în care creatorul îşi propune diferite combinaţii timbrale-surse sonore noi-şi maniere noi de execuţii timbrale, pentru care este notată legenda cu asocierile grafice).Totuşi şi aceste creaţii au avut ca punct de pornire reperele notaţiei tradiţionale ca sistem precis şi unitar. Studiul notaţiei muzicale tradiţionale se desfăşoară defalcat pe cei patru parametri ai sunetului,respectiv:înălţime,durată,intensitate,timbru, cu extindere la agogică, expresivitate, frazare, tehnică vocală sau instrumentală, utilizând simboluri speciale. Primordială în asimilarea datelor muzicii , în scopul practicării corecte şi însuşirii datelor disciplinelor de specialitate este prezentarea modului tradiţional de notaţie a înălţimii. Sistemul tradiţional de notaţie (denumit şi clasic) Studiul notaţiei muzicale începe prin cunoaşterea reprezentării grafice a celor patru însuşiri naturale ale sunetului: înălţimea,durata, intensitatea şi timbrul, fiecare dintre acestea exprimându-se grafic prin semne speciale. 1. Notaţia înălţimii (intonaţiei) Reprezentarea grafică a înălţimilor sonore se face prin următoarele elemente: portativ, note, chei, alteraţii şi semnul de transpunere la octavă. a. Portativul Pe portativ se scriu principalele semne ale notaţiei muzicale: cheile, măsurile,valorile de note şi pauze, alteraţiile,iar în exteriorul portativului se trec toate celelalte indicaţii privind tempoul, nuanţele, termenii de expresie şi de execuţie, textul . După modul de întrebuinţare, portativul muzical se foloseşte în practica muzicală în trei aspecte: portativul simplu (5 linii paralele) utilizat pentru muzica la o voce (observaţie: în practica teoretică se notează pe el şi acorduri, deci mai multe voci); portativul dublu (2 portative simple unite între ele prin bară şi acoladă) utilizat pentru un spaţiu sonor mai amplu şi întâlnit în literatura pentru pian, orgă, clavecin, harpă şi, în genere, în redarea muzicii pe mai multe voci în scriitura armonică şi polifonică; portativul complex (cuprinde un număr variabil de portative simple) este utilizat pentru ansambluri vocale şi instrumentale. b. Notele-În funcţie de cheia folosită şi de locul pe care-l ocupă pe portative (sau în afara lui), fiecare notă redă un anumit sunet din scara generală muzicală. În practica muzicală tradiţională se foloseşte în general sistemul de identificare silabic, mai puţin în ţările germanice-unde coexistă alături de sistemul silabic şi cel literal. c. Cheile muzicale pornesc în reprezentarea grafică de la trei sunete din scara acustică: nota sol 1-din octava 1(pentru cheia de violină); nota do 1 –din octava 1(pentru cele 4 chei de do) şi nota fa –din octava mică(pentru cele 2 chei fa), fiecare dintre acestea ocupând un loc anume p e pe portativ şi folosind în exprimare 3 semne diferite(grupate după cele 3 note de la care-şi iau denumirea:sol,do,fa).
În afara sunetelor reper (sol1,do1,fa) poziţia celorlaltor sunete din exemplele muzicale se identifică în raport cu succesiunea lor în scara muzicală generală diferit, în funcţie de folosirea uneia sau alteia dintre chei, şi a locului ocupat de aceasta pe portativ.
 De exemplu: pentru cheia fa pe linia a patra-nota fa se află pe linia a 4-a, deci pe spaţiul 4 se află nota sol, pe linia a5-a nota la şi aşa mai departe. Alteraţiile se împart în trei categorii şi anume: constitutive, accidentale şi de precauţie, clasificare ce are în vedere funcţia îndeplinită de fiecare alteraţie în textul muzical. Alteraţiile constitutive sunt trecute după notarea cheii muzicale şi alcătuiesc armura unei tonalităţi oarecare. Ele reprezintă elemente sonore proprii tonalităţii respective, iar efectul lor este valabil pentru toate notele cu acelaşi nume din toate octavele, putând fi modificat numai temporar prin alteraţii accidentale, sau definitiv prin aducerea altei armuri. Ordinea alteraţiilor constitutive la armură este din cvintă în cvintă perfectă(ascendent pentru diezi şi descendent pentru bemoli) în conformitate cu apariţia lor în constituirea tonalităţilor:
Pentru a afla tonalitatea minoră cu aceeaşi armură, se coboară de la relativa majoră o terţă mică. Alteraţiile accidentale (accidenţii) sunt notate pe parcursul cântecului si au efect numai asupra aceloraşi note(chiar reeditate la octavă) ale aceleiaşi masuri. Efectul alteraţiei se extinde în măsura următoare, numai dacă se foloseşte legato de prelungire pentru nota respectivă. Orice alteraţie nouă(pentru aceeaşi notă) anulează efectul alteraţiei precedente.
Studiul notaţiei muzicale tradiţionale se desfăşoară defalcat pe cei patru parametri ai sunetului,respectiv:înălţime,durată,intensitate,timbru, cu extindere la agogică, expresivitate, frazare, tehnică vocală sau instrumentală, utilizând simboluri speciale. În asimilarea datelor muzicii , în scopul practicării corecte şi însuşirii datelor disciplinelor de specialitate este necesară alături de prezentarea modului tradiţional de notaţie a înălţimii şi cunoaşterea notaţiei tradiţionale a duratei, intensităţii şi timbrului.
Durata sunetelor şi formulele ritmului muzical apelează în reprezentarea grafică clasică la: valori de note cu valori de pauze corespunzătoare şi semne de prelungire a valorilor de note şi a pauzelor respectiv legato de prelungire (legato ritmic), punct de prelungire (punct ritmic) şi coroană (fermată). Fiecare dintre acestea poate fi însoţit de ·(staccato), iar în acest caz sunetele se execută scurt, întrerupt(marcato-staccato, portato-staccato).Tot pe sunete izolate se folosesc prescurtările fp(forte-piano); sf(sforzato); sfz(sforzando)=accentuare puternică si scurtă sau rfz.(rinforzando)= crescând energic intensitatea (apare şi pentru grup de sunete). Alături de aceste indicaţii se pot folosi o serie de termeni ajutători precum: ancora-(încă), assai(foarte), mezzo(pe jumătate), piu(mai), poco(puţin), simile(la fel)ş.a. Dragoş Alexandrescu desemnează toate tipurile de accente prezentate mai sus drept accente impuse (Curs de Teoria muzicii pentru învăţământul muzical superior- pag.38), deoarece se consideră că acestea nu rezultă din structura ritmico-melodică a lucrărilor- precum accentele ritmice şi melodice- şi nici nu rezultă din text precum o seamă de accente expresive care nu sunt notate prin semne speciale. Spre deosebire de elementele utilizate în notaţia înălţimii şi duratei, care exprimă cu precizie dimensiunile respective, în dinamică-elementele folosite pentru notarea intensităţii au valoare relativă(diferind în funcţie de interpret).
Fiecare sursă sonoră folosită în practica muzicală (vocală sau instrumentală) are un colorit timbral unic. Diferenţe timbrale se afirmă între instrumente din categorii diferite şi chiar pentru aceeaşi familie sau tip de sursă (exemplu: două piane, sau două voci din aceeaşi categorie). Instrumentele muzicale – ca şi vocile – emit timbruri normale (naturale) şi excepţionale (efecte aparte, de excepţie). Pentru timbrurile normale nu se utilizează semne grafice speciale, simpla trecere în partitură a instrumentelor sau vocilor respective însemnând alegerea de către compozitor a timbrurilor pe care doreşte să le utilizeze în opera sa (sau combinaţiilor). Elemente acustico –muzicale de organizare a materialului sonor De-a lungul veacurilor materialul sonor a fost organizat în forme diverse, în scopul simplificării şi obiectivării analizei teoretice, dar şi al îmbunătăţirii tehnicilor construcţiei de instrumente şi interpretării. În stabilirea acestor forme s-au implicat deopotrivă muzicieni, acusticieni,matematicieni, cele trei ştiinţe conlucrând fericit în analiza artei muzicale. Materialul sonor utilizat din trecut până în prezent cuprinde alături de înălţimi naturale (din rezonanţa fizică a sursei producătoare) şi înălţimi artificiale-convenţionale (rezultând din divizări egale ale spaţiului sonor sau modificări ale intervalelor naturale). Sunt instrumente care folosesc intonaţia naturală (voce,instrumente cu coarde şi arcuş, instrumente de suflat din lemn şi alamă) dar şi care apelează la intonaţia artificială (instrumente cu sunete fixe:claviatură-pian,clavecin, orgă-, instrumente cu împărţirea fixă a grifurii-ghitară,mandolină). Din punct de vedere al preciziei acustice s-au conturat două tipuri de sisteme sonore intonaţionale: netemperate şi temperate, utilizate deopotrivă în teorie şi practică(unele până în prezent). Prezentarea structurilor de bază utilizate în organizarea acustico-muzicală a materialului sonor are în vedere: scara generală sonoră; registrele sonore; sistemul de octave; intervalele primare ton-semiton; intervalele simple şi microintervalele muzicale. Se mai studiază de asemenea: intonaţia naturală (netemperată) şi aceea convenţională (temperată), precum şi principiile enarmoniei sonore. În studiul de faţă ne vom limita la prezentarea elementelor principale acustico-muzicale ce stau la baza structurării materialului muzical pe cordonata înălţimii sunetelor.
Întregul material sonor utilizat în practica acustico-muzicală (toate sunetele posibile fizic din câmpul sonor audibil) aşezat într-o succesiune treptată -de la cel mai grav sunet până la cel mai înalt- este denumit scară sonoră generală. Deoarece instrumentele muzicale clasice au fost confecţionate să corespundă creaţiei de tradiţie europeană, mare parte dintre ele nu pot să emită microsunetele şi deci microintervalele. De asemenea, acestea nu pot să emită nici sunetele din zona extrem acută a scării generale. Singurul instrument muzical care poate reda toate sunetele existente în natură este generatorul electronic (folosit şi în prezent în creaţie). Utilizând scara generală sonoră, fiecare sunet este situat pe o anumită poziţie unică. Scara muzicală generală se poate împărţi aproximativ-egal în trei regiuni ample denumite registre, astfel: registrul grav (regiunea de jos), mediu(regiunea centrală) şi acut(regiunea superioară). Intervalul de octavă reprezintă în acustica muzicală distanţa formată între un sunet şi un altul ce are dublul frecvenţei primului. Deoarece s-a observat că dublând vibraţiile lor sunetele sunt reeditate în mai multe rânduri în spaţiul sonor, scara generală a fost împărţită în mai multe octave, iar în alcătuirea acestora fiecare începe cu nota do şi se încheie cu nota si. Aşadar, începutul fiecărei octave noi este delimitat de un nou sunet do (de frecvenţă diferită faţă de alte sunete do).
Diferite sisteme folosite în identificarea şi reprezentarea sunetelor Identificarea sunetelor în scara generală sonoră se face în trei maniere, în funcţie de domeniul de referinţă: acustic,matematic şi muzical. a. Sistemul acustic de identificare apelează la notarea fiecărui sunet prin numărul de hertzi reprezentat de frecvenţa sa. Spre exemplu:la1=440Hz. Această formă de identificare are valoare absolută şi este folosită în acelaşi timp în acustică cât şi în muzică. 
După teoria de concept european, în scara octaviantă, între treptele învecinate se pot forma două tipuri de intervale fundamentale: semitonul şi tonul(dublul semitonului). Aceste două intervale sunt considerate fundamentale deoarece stau la baza analizei de structură a scărilor, a intervalelor muzicale clasice, a sistemelor de intonaţie. În funcţie de denumirea sunetelor componente , s-au diferenţiat tonurile şi semitonurile diatonice de cele cromatice . Fiecare dintre cele 12 sunete egal temperate ce ocupă cadrul octavei pot fi înlocuite de sunete cu aceeaşi exprimare sonoră (aceeaşi intonaţie, aceeaşi frecvenţă ), însă cu nume şi exprimare grafică diferită = considerate enarmonice . Enarmonia este utilizată în practica muzicală mai cu seamă în intenţia de a modula în diferite sisteme intonaţionale. Intervalul este unitatea de bază generatoare a limbajului muzical melodic sau armonic. Creaţia şi analiza muzicală pornesc de la acest element fundamental, aşadar el se cere studiat. Deoarece intervalul poate fi definit deopotrivă pe plan acustico-muzical precum şi artistic se remarcă două criterii de bază în clasificarea intervalelor. Un prim mod de sistematizare (criteriul cantitativ) are la bază raportări dimensionale precum numărul de trepte cuprinse de intervale şi conţinutul în tonuri şi semitonuri; în timp ce sistematizarea artistică, pur muzicală (criteriul calitativ)urmăreşte funcţiile intervalelor în construcţia melodiei şi armoniei, stabilind intervale melodice sau armonice, consonante sau disonante, diatonice sau cromatice ş.a.
Diferenţa de înălţime dintre două sunete cu frecvenţe diferite este denumită interval sonor. În scara muzicală acest raport se concretizează prin diferenţa de înălţime dintre două trepte ale acesteia. Între treptele alăturate ale scării octaviante (în conceptul european) se formează două intervale fundamentale: semitonul şi tonul. Un ton este alcătuit din două semitonuri .
Dacă două sau mai multe sunete sunt identificate în acelaşi punct de intonaţie din scara muzicală (auzindu-se la unison), însă au nume şi reprezentare grafică diferită, ele sunt considerate enarmonice. În acest sens, fiecare dintre cele 12 sunete temperate ale octavei poate avea mai multe enarmonice (utilizînd şi duble alteraţii).
există nici o diferenţă acustică, având toate aceeaşi frecvenţă sonoră. Enarmonia se consideră relativă în sistemele de intonaţie netemperată şi în cel inegal temperat, unde între sunetele enarmonice sunt mici diferenţe acustice (microintervalice). Exemplu : do# este mai acut decât reb. Observaţie. În practica muzicală relaţia dintre două sunete enarmonice absolut poate fi tratată în maniere diferite, deoarece funcţional ele exprimă relaţii diferite-enarmonia funcţională. Spre exemplu-enarmonicele do#şi re b fac parte din sisteme funcţionale diferite, de unde consecinţa că- în rezolvarea după sistemul tonal sunt tratate distinct (fiecare cere rezolvarea spre alte puncte de intonaţie) do#-către re iar re b-către do.
Se consideră intervale simple toate intervalele alcătuite în cadrul unei octave -fără a depăşi această limită- (începând cu prima şi terminând cu octava,respectiv1-8). Spre deosebire de acestea, intervalele compuse sunt reprezentate de cele care trec peste cadrul octavei, fiind alcătuite dintr-o octavă plus un interval simplu oarecare(începând cu nona şi încheiând cu cvintadecima,respectiv 9-15). Ambele categorii de intervale: simple şi compuse pot fi diferenţiate în funcţie de numărul de trepte din care sunt formate şi de numărul de tonuri şi semitonuri din alcătuirea lor. Intervale se pot forma şi peste cadrul a două octave, fiecare primind denumirile corespunzătoare numărului de octave conţinut. Se consideră compuse (sau simplu-compuse) intervalele formate peste octavă; dublu compuse cele formate peste dubla octavă şi aşa mai departe.
Intervale simple mari şi mici sunt considerate: secunda, terţa, sexta şi septima. Ele apar în dublu aspect – mari şi mici – (diferind între cele două determinări printr-un semiton), iar prin alterarea treptelor se ajunge la celelalte dimensiuni: mărite şi micşorate. Pentru a obţine aspectul mărit intervalul mare este extins cu un semiton, iar pentru micşorat intervalul mic este redus cu un semiton. Secunda nu poate exista în aspectul ei dublu micşorat (ca şi prima micşorată), deoarece ar fi mai puţin decât nule din punct de vedere al conţinutului în semitonuri.
Clasificarea intervalelor după conţinutul în tonuri şi semitonuri este considerată în concepţia Dragoş Alexandrescu (Curs de Teoria muzicii, pag.129) un criteriu calitativ . Deoarece aspectul calitativ al intervalului este mai firesc şi obiectiv surprins în contextul limbajului expresiv, considerăm că este mai potrivită terminologia Victor Giuleanu (în Tratat de Teoria muzicii, pag.198) de clasificare calitativă pentru criteriile muzicale şi cantitativă pentru cele dimensionale (acustico-muzicale), unde o categorie generală se referă la numărul de trepte, iar diversificarea selectivă aduce în discuţie numărul de tonuri şi semitonuri din componenţa intervalelor. d. Intervale complementare (provenite din răsturnarea intervalelor muzicale) Răsturnarea unui interval(simplu sau compus) se realizează prin translatarea sunetului de la bază(sunetul mai grav) la octava superioară, sau a sunetului de la vârf(cel mai înalt) la octava inferioară (vârful devine astfel bază,iar baza-vârf).
Intervalul este unitatea de bază generatoare a limbajului muzical melodic sau armonic. Creaţia şi analiza muzicală pornesc de la acest element fundamental, aşadar el se cere studiat. Deoarece intervalul poate fi definit deopotrivă pe plan acustico-muzical precum şi artistic, se remarcă două criterii de bază în clasificarea intervalelor. Un prim mod de sistematizare (criteriul cantitativ) are la bază raportări dimensionale precum numărul de trepte cuprinse de intervale şi conţinutul în tonuri şi semitonuri, în timp ce sistematizarea artistică, pur muzicală (criteriul calitativ)urmăreşte funcţiile intervalelor în construcţia melodiei şi armoniei, stabilind intervale melodice sau armonice, consonante sau disonante, diatonice sau cromatice.
Raportat la sensul în care apare cel de al doilea sunet (mai acut sau mai grav decât primul), intervalele melodice sunt considerate ascendente sau descendente (urcă sau coboară). Dacă sunetele componente ale unui interval sunt emise şi se aud în acelaşi timp (desfăşurate vertical) atunci intervalul este considerat armonic. Succesiunea intervalelor armonice generează armonia. După sensul deplasării, intervalele armonice la rândul lor pot fi ascendente sau descendente (raportat la poziţia sunetelor intervalului următor).
Dacă ambele sunete componente ale unui interval reprezintă trepte constitutive în sistemul diatonic respectiv, atunci intervalul este denumit diatonic . Dacă unul sau ambele sunete componente ale unui interval reprezintă treaptă(e) modificată(e)-care nu fac parte din constituţia sistemului respectiv-, atunci intervalul este cromatic. Aşadar, acelaşi interval poate fi considerat diatonic într-un anumit sistem sonor şi cromatic într-un sistem cu alte elemente constitutive. De exemplu, cvinta perfectă do-sol este diatonic în tonalităţile do major,la minor, fa major,re minor şi cromatic în re maj,si minor, la major,fa# minor şi altele. În cazul că o tonalitate sau un mod oarecare sunt în întregime diatonice intervalele formate între treptele acestora sunt toate considerate diatonice. Dacă însă, intervine un element cromatic în ordinea diatonică a tonalităţii sau modului respectiv, intervalele care se formează cu acest element (cromatic) vor fi implicit considerate cromatice.
În opoziţie cu cel consonant, un interval este disonant în situaţia când cele două sunete componente din alcătuirea lui– auzite simultan – dau impresia auditivă de incompatibilitate, respingere reciprocă, deci intervalul este instabil şi necesită rezolvare. În conceptul armoniei clasice, dintre intervalele simple sunt considerate disonante: secundele şi septimele mari şi mici, alături de toate intervalele mărite sau micşorate şi de cele dublu mărite şi dublu micşorate care sunt enarmonice cu intervalele mari şi mici disonante.
Dragoş Alexandrescu (în Teoria muzicii, pag.154) clasifică intervalele disonante în absolute =acelea care nu se pot enarmoniza cu intervale consonante (exemple: 2m, 2M, 7m, 7M, 4+, 5-) şi relative =acelea care se pot enarmoniza cu intervale consonante (toate celelalte intervale mărite şi micşorate, dublu mărite şi dublu micşorate) . Evident, acest punct de vedere ţine seama de faptul că este nefiresc să considerăm pe deplin disonant un interval care poate fi înlocuit –prin exprimare grafică şi funcţională diferită- de un altul care are sonoritate consonantă, motiv pentru care împărtăşim acelaşi punct de vedere.
Orice interval disonant provoacă, atât în melodie cât şi în armonie, o anumită tensiune şi instabilitate care se cer rezolvate (liniştite) într-un interval consonant. Acesta este principiul de bază al lucrului componistic în armonia tonală clasică, aplicându-se şi în rezolvarea acordurilor disonante. Observaţii: În cursul lui Adrian Diaconu (Teoria superioară a muzicii, pag.30), la acest capitol sunt prezentate şi intervale cu funcţii speciale pentru sistemele tonal şi modal . Astfel, în tonalitate se remarcă octava(dublarea fundamentalei), cvinta(dominanta), cvarta(subdominanta), toate acestea constituind pilonii principali armonici şi de asemenea terţa importantă pentru stabilirea stării modale a tonalităţii. În moduri se remarcă intervalele cvartă, cvintă şi octavă, deoarece după caz ele pot fi piloni - trepte fixe pe care se desfăşoară cadrele modale. Tot în sistemul modal, se mai evidenţiază uneori treptele care -după poziţia lor- constituie caracteristici ale unor moduri.
Sistemul tonal s-a impus definitiv în componistica sec. XVIII, având legi proprii stricte. Ca regulă în construcţie, toate lucrările alcătuite pe acest sistem componistic erau concepute astfel încât să respecte principiul unităţii tonale. Gravitând în jurul tonicii- centru polarizator- toate treptele sunt dependente şi subordonate acesteia, primind funcţii armonice specifice. După rolul lor în angrenajul tonal, treptele se delimitează în principale şi secundare. În tonalitate s-au folosit numai două modele structurale de intonaţie şi anume: majorul şi minorul (cu variantele lor: natural, armonic, melodic), acestea constituind fundamentul în componistică. Materialul sonor al sistemului tonal are la bază un centru polarizator, gravitaţional denumit tonică. Pe baza principiului natural al producerii sunetelor (rezonanţei superioare), fiecare sunet este dedus din cvinta sunetului precedent. Această organizare în succesiune de cvinte perfecte reprezentând o alcătuire naturală, firească este denumită ordinea reală a sunetelor. În scopul studiului raportului dintre sunete , acestea se transpun din ordinea cvintelor într-o succesiune după înălţime (ascendentă sau descendentă) constituind astfel o organizare denumită aparentă. Conceptul de tonalitate şi elementele sale constitutive Sistemul tonal se bazează în stabilirea caracteristicilor, structurii, formelor şi funcţiilor sale pe următoarele patru noţiuni: tonalitate propriu-zisă, gamă, mod, acord.  Tonalitatea constituie(după definiţia maestrului Victor Giuleanu – în Tratat de Teoria muzicii, pag.408) ,,un ansamblu specific de funcţii şi relaţii componistice de esenţă armonică, bazat pe centrarea (gravitarea) sunetelor faţă de o tonică şi pe subordonarea lor triadei armonice fundamentale: tonică, dominantă şi subdominantă (triada tonală)”. Funcţia de tonică (centrul gravitaţional) poate fi îndeplinită, după caz, de oricare sunet natural sau modificat dintre cele 12 ale scării cromatice. Gama reprezintă ordonarea treptată după înălţime– în sens ascendent şi descendent – a sunetelor unei tonalităţi. Şirul sunetelor din gamă debutează cu tonica şi se încheie cu repetarea ei la octavă, respectând ordinea înălţimii. Sunetele din tonalitate scrise în ordine succesivă(în gamă sau scară) sunt denumite trepte, fiind notate cu cifre romane -pornind de la baza scării. 
Modul este reprezentat de poziţionările intervalice ale treptelor unei tonalităţi în raport cu tonica. Treapta a 3-a este denumită şi treaptă modală principală, deoarece ea stabileşte starea modală unei tonalităţi: mod de stare majoră (tr a III-a la 3M de tonică), sau mod de stare minoră (tr.a III-a la 3m). Treptele VI şi VII sunt denumite trepte modale secundare, deoarece în funcţie de poziţia lor raportată la tonică ele alcătuiesc variantele naturale, armonice sau melodice ale gamelor. Observaţie. În notaţia prescurtată –în practică şi în didactică- pentru tonalităţile de stare modală majoră se folosesc litere majuscule, iar pentru tonalităţile de stare modală minoră- litere minuscule, în situaţia în care se scriu numai numele tonicilor. 
Tonalităţile de mod major şi respectiv minor, se întâlnesc fiecate în câte 3 variante: una utilizează gama diatonică naturală şi preia denumirea natural, altele două folosesc game diatonice modificate fiind denumite: armonic şi melodic. Analiza caracteristicilor structurale se face pe scările respective. Vom contura ulterior principalele caracteristici pentru fiecare variantă în parte. Materialul sonor al sistemului tonal are la bază un centru polarizator, gravitaţional denumit tonică. Pe baza principiului natural al producerii sunetelor (rezonanţei superioare), fiecare sunet este dedus din cvinta sunetului precedent. Aşadar, ordinea în care apar tonalităţile majore şi minore este din cvintă în cvintă perfectă, acest interval stând la baza organizării întregului sistem tonal. Intervalul de cvintă perfectă are un rol important şi în sistemul funcţional al sunetelor ce compun tonalitatea, determinând relaţia tonală fundamentală : tonică, dominantă şi subdominantă . Celelalte sunete componente ale tonalităţii, sunt situate din punct de vedere funcţional unele în zona dominantei iar altele în zona subdominantei, urmând tot criteriul cvintei perfecte. Aceasta organizare în succesiune de cvinte perfecte (pytagoreică) reprezentând o alcătuire naturală, firească este denumită ordinea reală a sunetelor. În scopul studiului raportului dintre sunete , acestea se transpun din ordinea cvintelor într-o succesiune după înălţime (ascendentă sau descendentă) constituind astfel o organizare denumită aparentă. În ordine reală se află sunetele din tonalitate aşezate în succesiunea naturală a cvintelor perfecte ascendent sau descendent. Acestea sunt deduse din principiul natural al producerii sunetelor- fiecare sunet provine din cvinta sunetului precedent.
Ambele modalităţi de ordonare ne arată de fapt că materialul sonor al sistemului tonal are la bază un centru polarizator = tonică, la care se raportează o succesiune de dominante (superioare şi inferioare). Această lege justifică o serie de reguli componistice precum: relaţia fundamentală I-IV-V, înrudirea tonalităţilor , modulaţia, formele clasice arhitectonice ,ş.a. guvernând în teoria clasică tonală . Iniţial creaţia tonală a utilizat numai sisteme de intonaţie diatonice. Ulterior, s-a apelat treptat şi la elementele cromatice (exemplu-minorul armonic), iar mult mai târziu –prin încărcarea de cromatisme- au apărut sistemele tonale cromatice (au 12 sunete în componenţă). Gama diatonică -este gama în care toate cele şapte sunete din alcătuirea ei alternează în scară (în ordine aparentă) numai prin tonuri şi semitonuri diatonice. Gama cromatică -este gama în care toate sunetele din alcătuirea ei alternează în scară (în ordine aparentă) numai prin semitonuri(diatonice şi cromatice). Diatonismul unei game poate fi analizat organizând sunetele acesteia în ordinea reală (naturală) a cvintelor perfecte.Gama este diatonică naturală dacă înlănţuirea sunetelor cuprinde 6 cvinte perfecte. Alterând cel puţin o treaptă se va întrerupe ordinea naturală de cvinte perfecte, iar gama va fi diatonică modificată. Aşadar,numai variantele naturale ale majorului şi minorului sunt diatonice naturale în timp ce variantele armonice şi melodice alcătuiesc sisteme diatonice modificate. În aşezarea pytagoreică a gamei cromatice se observă că toate elementele cromatice vin din afara zonei diatonice naturale de 6 cvinte. În aşezarea după ordinea aparentă, gama diatonică este alcătuită din 7 sunete, în timp ce în gama cromatică (în forma completă) apar 12 sunete dispuse la acelaşi interval- respectiv semiton. În practica muzicală solfegistică interpretarea corectă a exemplului respectiv este condiţionată de acordarea (anterioară cântării) în tonalitatea solfegiului ales. Formula predominantă de acordaj are ca bază şi punct de referinţă arpegiul ,respectiv acordul major sau minor format pe tonică. Acordul în general- reprezintă sonoritatea rezultată din emiterea simultană a unui grup de sunete. Raportat la sistemele în care sunt alcătuite şi primesc diverse funcţii, se delimitează acordurile pe categorii distincte: modale,tonale,atonale ş.a. Acordul tonal reprezintă o organizare verticală specifică ce are ca material minim trei sunete diferite ,dispuse- în forma iniţială- la intervale de terţe(mari şi mici). În cadrul creaţiei de concept tonal clasic se utilizează curent acordurile de 3 sunete(trisonul) şi de 4 sunete( tetrasonul). Observaţie. Clasificarea şi prezentarea acordurilor vor fi detaliate la capitolul ce tratează acordurile tonale de 3 şi 4 sunete. Acordul reprezintă sinteza armonică a tonalităţii , respectiv proiecţia verticală a funcţiilor şi relaţiilor tonale. În alcătuirea acordurilor tonale, în dispunere directă, terţa constituie intervalul de bază. În funcţie de treptele care reprezintă fundamentul acordurilor, se diferenţiază acordurile principale, de cele secundare în tonalitate. Formulele de acordaj aau la bază acordurile constituite pe treptele principale- în special pe tonică. Arpegiul = reprezintă interpretarea succesivă a sunetelor din trisonul treptei I (tonicii) cu reluarea la octavă a tonicii, în scopul realizării unui acordaj corect necesar practicii muzicale vocale. Aşadar, arpegiul foloseşte succesiv treptele I-III-V-VIII în sens ascendent şi VIII-V-III-I în sens descendent. În scopul acordării eficiente uneori se folosesc şi formule mai extinse, însă toate acestea pornesc de la arpegiu (respectiv trisonul treptei I ). Exemplificăm printr-o serie de formule de acordaj frecvent utilizate. 
Observaţie. Pentru acordajul în alte tonalităţi majore se foloseşte ca model oricare dintre formulele propuse pentru do major (pornindu-se de la altă tonică se folosesc aceleaşi trepte, iar terţa de pe tonică se menţine mare). Pentru acordajul în alte tonalităţi minore se foloseşte ca model oricare dintre formulele propuse pentru la minor (pornindu-se de la altă tonică se folosesc aceleaşi trepte, terţa de pe tonică se menţine mare şi treapta a şaptea este urcată –cu funcţie de sensibilă). În tonalitate s-au folosit numai două modele structurale de intonaţie şi anume: majorul şi minorul -cu variantele lor. Gamele do major şi la minor constituie modele pentru alcătuirea celorlaltor scări ale tonalităţilor majore şi minore. În scopul studiului sunetele din tonalitate se transpun din ordinea cvintelor într-o succesiune după înălţime (ascendentă sau descendentă) alcătuind astfel o organizare în scară (denumită aparentă). Observaţie. Deoarece toate sunetele gamei majore naturale se regăsesc în ordinea naturală pytagoreică (succesiunea cvintelor perfecte), sunetele sunt considerate diatonice naturale, iar scara este denumită diatonică naturală. Materialul lor sonor aşezat în ordinea pytagoreică cuprinde o succesiune de 6 cvinte perfecte. În cazul variantelor armonică şi melodică, intervenind trepte modificate cromatic (VI-armonic, VI,VII-melodic), este întreruptă succesiunea naturală pytagoreică. În acest caz, treptele diatonice alterate cromatic se consideră diatonice modificate, de asemenea gamele sunt denumite diatonice modificate. Gamele majore şi minore în variantele armonice şi melodice sunt denumite diatonice modificate deoarece au un sunet (în armonic) şi două sunete (în melodic) modificate. Materialul lor sonor aşezat în ordinea pytagoreică cuprinde o succesiune de 9 cvinte în armonic şi 8 cvinte perfecte în melodic. Gama majoră armonică are alterată coborâtor treapta a VI-a din raţiuni armonice. Gama majoră melodică este denumită astfel, deoarece din raţiuni legate de melodie s-a modificat locul în care apărea intervalul disonant de 2+, interzis în melodia clasică tonală.
Observaţie: Deoarece toate sunetele gamei minore naturale se regăsesc în ordinea naturală pytagoreică (succesiunea cvintelor perfecte), sunetele sunt considerate diatonice naturale, iar scara este denumită diatonică naturală. Materialul lor sonor aşezat în ordinea pytagoreică cuprinde o succesiune de 6 cvinte perfecte. În cazul variantelor armonică şi melodică, intervenind trepte modificate cromatic (VII-armonic, VI,VII-melodic), este întreruptă succesiunea naturală pytagoreică. În acest caz, treptele diatonice alterate cromatic se consideră diatonice modificate, de asemenea gamele sunt denumite diatonice modificate. Gama minoră armonică are alterată suitor treapta a VII-a din raţiuni armonice, obţinându-se o sensibilă pe care minorul natural nu o avea. Gama minoră melodică este denumită astfel, deoarece din raţiuni legate de melodie s-a modificat locul în care apărea intervalul disonant de 2+, interzis în melodia clasică tonală. Modificările pentru variantele armonice şi melodice ale majorului şi minorului se fac numai în tetracordul superior(treptele VI şi VII), iar tetracordul inferior rămâne stabil ca bază modală. Dintre variantele modurilor major şi minor, compoziţia cultă utilizează majorul natural, minorul armonic şi minorul melodic, restul variantelor întâlnindu-se mai mult în creaţia populară sau în lucrări ce au rădăcinile în cântul popular. Deoarece tonalităţile do major şi la minor folosesc acelaşi material sonor însă au tonici diferite, ele sunt denumite tonalităţi relative sau paralele. Distanţa între tonicile acestora este de terţă mică descendentă de la tonica majorei la tonica minorei.
Analizând structural scările majorului şi minorului tonal se observă ca orice gamă este formată din două tetracorduri, iar fiecare dintre acestea este delimitat în extreme de treptele tonale principale I, IV, V, respectiv: tonica, dominanta şi subdominanta. Gamele tonale utilizează în variantele lor patru structuri diferite de tetracorduri.
Noţiunea de tetracord (cele patru structuri din gamele sistemului tonal) nu trebuie confundată cu noţiunea de tetracordie (diferite structuri modale de patru sunete alăturate având caracter expresiv specific). Tetracordul poate constitui un element de bază în construirea pe alte sunete a tuturor gamelor tonale. Procedeul alcătuirii gamelor prin tetracorduri identice se referă la transpunerea exactă a tetracordului superior sau inferior din gamele model pe o nouă tonică, avându-se grijă să se realizeze structuri tetracordice identice. Pornind de la gama naturală model (Do sau la) în construirea prin tetracorduri a gamelor cu alteraţii constitutive diezi, tetracordul al 2-lea al unei game devine tetracordul 1 al gamei cu o alteraţie diez în plus , iar în cazul construirii prin tetracorduri a gamelor cu alteraţii constitutive bemoli pornind de la gama naturală, tetracordul 1 devine tetracordul al 2-lea al gamei cu o alteraţie bemol în plus. În construirea gamelor tonale pe alte sunete se mai utilizează alte două procedee care constau în: transpunerea fidelă a gamelor model prin respectarea succesiunii tonurilor şi semitonurilor în sens ascendent şi descendent, precum şi cel funcţional prin respectarea succesiunii de cvinte perfecte ascendente şi descendente. Aceste procedee se vor detalia în problematica ce tratează formarea tonalităţilor majore şi minore pe diferite sunete. n tonalitate s-au folosit numai două modele structurale de intonaţie şi anume: majorul şi minorul (cu variantele lor: natural,armonic, melodic), acestea constituind fundamentul în componistică. Gamele do major şi la minor constituie modele pentru alcătuirea celorlaltor scări ale tonalităţilor majore şi minore. După structura lor se pot construi gamele celorlaltor tonalităţi majore şi minore cu alteraţii constitutive diezi şi bemoli. Aşadar, gamele tonale majore cu tonicile Sol şi Fa vor păstra caracteristicile gamei model do major, iar gamele tonale minore cu tonicile mi şi re vor avea structura gamei model la minor, pentru toate variantele lor. În alcătuirea gamelor tonalităţilor majore şi minore pe diferite tonici, respectând ordinea din scară a tonurilor şi semitonurilor, se impune utilizarea unor alteraţii constitutive diezi sau bemoli. În cazul gamelor tonalităţilor relative sol major şi mi minor va apărea alteraţia constitutivă fa# (fa diez), iar în cazul gamelor tonalităţilor relative fa major şi re minor se va folosi alteraţia constitutivă si b (si bemol).
În tonalitate s-au folosit numai două modele structurale de intonaţie şi anume: majorul şi minorul (cu variantele lor: natural,armonic, melodic), acestea constituind fundamentul în componistică. Gamele do major şi la minor constituie modele pentru alcătuirea celorlaltor scări ale tonalităţilor majore şi minore. După structura lor se pot construi gamele celorlaltor tonalităţi majore şi minore cu alteraţii constitutive diezi şi bemoli. Aşadar, gamele tonale majore cu tonicile Sol şi Fa vor păstra caracteristicile gamei model do major, iar gamele tonale minore cu tonicile mi şi re vor avea structura gamei model la minor, pentru toate variantele lor. În alcătuirea gamelor tonalităţilor majore şi minore pe diferite tonici, respectând ordinea din scară a tonurilor şi semitonurilor, se impune utilizarea unor alteraţii constitutive diezi sau bemoli. În cazul gamelor tonalităţilor relative sol major şi mi minor va apărea alteraţia constitutivă fa# (fa diez), iar în cazul gamelor tonalităţilor relative fa major şi re minor se va folosi alteraţia constitutivă si b (si bemol).
Practica muzicală din Evul Mediu(cântarea pe trei voci) a generat apariţia acordurilor, însă acestea au fost teoretizate şi înlănţuite după regulile armoniei abia după dezvoltarea polifoniei Renaşterii– cu ideea de consonanţă pe verticală- şi după formularea principiilor tonale (secXVII). Acordul în general- reprezintă sonoritatea rezultată din emiterea simultană a unui grup de sunete. Raportat la sistemele în care sunt alcătuite şi primesc diverse funcţii,se delimitează acordurile pe categorii distincte: modale,tonale,atonale ş.a. Acordul tonal reprezintă o organizare verticală specifică ce are ca material minim trei sunete diferite ,dispuse- în forma iniţială- la intervale de terţe(mari şi mici). În cadrul creaţiei de concept tonal clasic se utilizează curent acordurile de 3 sunete(trisonul) ,de 4 sunete( de septimă),de 5 sunete (acord de nonă) iar în cazuri rare cele de 6 sunete(acorduri de undecimă) şi de 7 sunete (acorduri de terţiadecimă).
Deoarece acordurile de cvarte perfecte sunt folosite numai în muzica modernă, în continuare vom prezenta exclusiv acordurile care folosesc suprapunerile de terţe(acordurile clasice), iar dintre acestea în amănunt vom studia acordurile de 3 sunete(de cvintă) şi de 4 sunete (de septimă) fiind cele mai des folosite în cadrul tonal clasic. În utilizarea în cadrul diferitelor sisteme sonore, acordul reprezintă o suprapunere de sunete, respectiv intervale. În conceptul tonal însă,acordul este definit drept suprapunerea de cel puţin 3 sunete diferite aşezate la intervale de terţe. Conceptul modal nu se cere prezentat vertical -ca acord- deoarece modalul constituie prin excelenţă o organizare melodică . Importanţa organizării verticale şi deci a acordului se remarcă în cadrul sistemului tonal -acordul reprezentând sinteza armonică a tonalităţii,respectiv a relaţiilor tonale pe plan vertical (orizontal gama alcătuieşte sinteza melodică tonală). În practica muzicală acordurile apar în diverse forme şi structuri, în funcţie de tonalitatea, de treptele pe care se formează şi de rolul lor în desfăşurarea armonică. În creaţia tonală predomină acordurile de 3,4 şi 5 sunete, dintre care baza este constituită de trisonuri (acordurile de 3 sunete), motiv pentru care vom analiza în cele ce urmează structura, rolul şi utilizarea lor în armonia tonală.
Ritmul muzical este mijlocul principal de expresie folosit pentru transmiterea de mesaje artistice, idei,sentimente. Ritmul din arta muzicală are rol de factor organizator al succesiunii sunetelor în timp. La conturarea ritmului participă toţi parametri sunetului: durata ca element de alcătuire determină structura lui; intensitatea prin mijlocirea accentelor individualizează formulele; înălţimea integrează ritmul în materialul melodic şi armonic; iar timbrul poate face ritmul mai sugestiv. Orice ritm muzical divizionar(măsurat) foloseşte în exprimare trei elemente şi anume:ritmul propriuzis (imbinarea artistică a duratelor); metrul(cadrul pe care se desfasoară ritmul propriu-zis) şi tempoul (gradul de evoluare,viteza mişcării ritmice). Desigur ritmurile muzicale neîncadrate în măsură au la bază numai componentele: ritm propriu-zis şi tempo , iar pentru exemplele cu text intervine şi parametrul vers, rând literar(cu accentele sale). Pentru înţelegerea fenomenului ritmic muzical clasic –predominant în educaţia şi practica muzicală- este necesar ca să se studieze separat fiecare dintre cele trei componente, iar ulterior acestea să fie privite în interrelaţionare cu alţi parametri sonori, în cadrul operelor de artă.
Noţiunea de ritm în general desemnează manifestarea temporală de desfăşurare periodică organizată a fenomenelor şi acţiunilor din mediul înconjurător,societate, etc. Ritmurile din natură nu sunt preluate identic de arte, ci sunt transformate pentru a transmite emoţii. Aşadar ,ritmul din arte are caracteristici superioare ritmului din natură deosebindu-se esenţial prin multitudinea şi varietatea formelor structurale date de infinitele posibilităţi ale artei. Ritmul artistic reprezintă manifestarea temporală de desfăşurare periodică organizată pe plan superior –psihologic (estetic,emoţional) a elementelor de limbaj proprii artelor. Ritmul muzical-conform conceptului Victor Giuleanu (Tratat de Teoria muzicii, pag.572), reprezintă „evoluarea în timp si succedarea organizată pe plan superior-creator-estetic, emoţional a duratelor ( sonorităţi şi pauze) în opera muzicala de artă”. Elementele ritmului muzical După Victor Giuleanu (Tratat de teoria muzicii, pag.572), în exprimarea oricărui ritm muzical se afirmă trei componente ce interrelaţionează şi anume: -ritmul propriu-zis(alternarea şi succedarea organizată artistic a duratelor); -metrul(osatura pe baza căreia ritmul propriu-zis este încadrat şi măsurat); -tempoul(viteza mişcării ritmice). Concepţia cu privire la ritm şi la elementele sale- prezentată anterior- este împărtăşită şi de alţi teoreticieni. Totuşi, deoarece în teoria muzicii s-au făcut frecvente confuzii în privinţa termenilor ,,ritm”, ,,metru”, ,,tempo”, Constantin Râpă (în Teoria superioară a muzicii, vol. II, pag.7) delimitează noţiunea de ritm privită în două dimensiuni de noţiunea de metru pe care o atribuie perioadei tonal funcţionale din istoria muzicii, afirmând că este o greşeală să numim metrul- element al oricărui ritm muzical şi să-l extindem la alte perioade. Acelaşi muzician defineşte ritmul muzical pentru două dimensiuni. La nivel macrostructural el consideră ,,ritmul muzical = totalitatea mişcărilor tuturor parametrilor muzicali”, iar la nivel microstructural el afirmă faptul că ritm propriu-zis înseamnă durate şi intensităţi (organizarea duratelor cu ajutorul accentelor). Indiferent dacă metrul a fost privit ca element al ritmului muzical, sau de sine stătător ca formă de manifestare a ritmului din perioada funcţional tonală, se poate afirma ideea (la care au aderat toţi teoreticienii) că ritmul există independent de metru, acesta din urmă reprezentând doar un mijloc de încadrare şi măsurare a ritmului. Deşi considerăm îndreptăţite şi obiective afirmaţiile lui C. Râpă, deoarece perioada muzicii tonale funcţionale este extinsă pe toţi anii de studiu de specialitate (la diferite discipline), considerăm necesară tratarea în amănunt în acest curs a problematicii metricii muzicale. Ritmul propriu-zis Orice ritm propriu-zis este definit prin două elemente fundamentale: formula ritmică(un grup distinct de durate) şi accentul ritmic (element de structurare a tipurilor de ritm şi de individualizare a formulei ritmice prin evidenţierea ca intensitate a unor durate). În funcţie de caracteristicile structurale, în muzica populară românească deosebim o serie de tipuri de ritm, precum: ritmul copiilor (cu trăsături general valabile pe toate continentele); ritmul giusto-silabic; ritmul liber (rubato instrumental şi parlando-rubato); ritmul aksak; ritmul de dans (orchestric); ritmul vocal acomodat mersului ceremonios. Ritmul divizionar (numit şi metric sau apusean) este ritmul muzicii ,,savante”, culte europene, care are la bază o singură unitate de măsură. Deoarece în toţi anii de studiu învăţarea concentrică a muzicii se bazează în ritm pe sistemul divizionar, iar exemplele şi repertoriile abordate la diverse discipline muzicale sunt extrase în majoritate din muzica aparţinând acestui tip de ritm (sau din muzica populară şi notate după principiile ritmului divizionar), considerăm necesară aprofundarea elementelor fundamentale şi a principiilor care guvernează în sistemul ritmic divizionar. Categorii de ritm binar,ternar si eterogen Ritmurile propriu-zise afirmate în practica muzicală se pot grupa alcătuind trei tipuri fundamentale de organizări raportat la felul de grupare a duratelor (numărul de durate unitare) şi la modul de distribuire a accentelor (ordinea de apariţie a accentului morfologic) în: binare, ternare şi eterogene. Alaturi de acestea s-a afirmat şi o categorie numită a ritmului liber=rubato, întalnit frecvent în creaţia populară ale cărei forme nu se aşează în tipare precise.
Măsura este subordonată ritmului, însă nu-i este indispensabilă, deoarece ritmul poate exista şi fără de măsură. După V.Giuleanu „Metrica este partea din teoria ritmului care tratează modalităţile de măsurare şi încadrare a ritmului în unităţi determinate” (vezi Tratat de Teoria muzicii, pag.693). În concepţia lui C.Râpă (Teoria superioară a muzicii, vol.II, pag.10) metrul reprezintă forma de organizare a ritmului perioadei tonal funcţionale . Metrica are în alcătuire două elemente fundamentale şi anume: timpul şi măsura. Timpul reprezintă unitatea de bază (etalon) folosită în măsurarea ritmului pentru diferenţierea valorilor ritmice şi raportarea lor în formule. În funcţie de importanţa şi poziţia timpului în cadrul măsurii, se remarcă: timpul accentuat(thesis) şi cel neaccentuat (arsis).Unui timp accentuat îi urmeaza unul sau mai mulţi timpi neaccentuaţi, formând astfel elemente metrice mai mari decât timpul = măsuri. D.Alexandrescu afirma: ,,metrul reprezintă alternarea periodică a timpilor accentuaţi şi neaccentuaţi” (Curs de Teoria muzicii, vol.I, pag.94) . Observaţie. Accentuarea timpilor metrici se execută discret, servind numai ca reper în cântare. Măsura este unitatea principală a metricii muzicale. Ea se compune dintr-un grup de timpi accentuati şi neaccentuaţi care alternează periodic, o măsură cuprinzând desenul ritmic dintre un timp accentuat şi următorul timp accentuat. Aşadar,cu ajutorul timpului accentuat care marchează începutul măsurilor, acestea se organizează în categorii metrice distincte. Accentul primilor timpi din măsuri este denumit accent metric (sau accent principal, pentru măsurile ce au mai multe accente). În notaţia tradiţională, pentru delimitarea măsurilor se folosesc bare verticale, denumite -după rolul lorbare de măsură. Structura măsurii se redă la începutul piesei muzicale printr-o fracţie în care numărătorul exprimă grafic numărul timpilor conţinuţi în măsura respectivă, iar numitorul valoarea ritmică ce se execută la un timp. De exemplu: 2/4 = măsura conţine 2 timpi, la fiecare timp se execută o pătrime. Clasificarea măsurilor este aceeaşi indiferent de valoarea unităţii de timp. În cadrul unei măsuri compuse se remarcă două feluri de accente şi anume: principal-pe primul timp al măsurii compuse- şi secundar(sau secundare)-pe primii timpi ai fiecărei măsuri simple componente(exceptând prima măsură ce deţine accentul principal). Toate acestea (principal şi secundar) sunt considerate accente metrice, ele delimitând fiecare măsură simplă componentă. În Cursul de Teoria muzicii (pag.102), D.Alexandrescu a inclus alături de clasificarea anterioară specifică sistematizării teoretice germane şi o clasificare de provenienţă est-Europeană -în funcţie de mişcările dirijorale-, deosebind măsurile cu timpi egali -binari sau ternari- şi măsurile cu timpi inegali (eterogene). În sistematizarea V.Giuleanu prezentată în Tratat de Teoria muzicii (pag.698), este inclusă şi această problemă în cadrul precizărilor dirijorale. Observaţie. În practica muzicală se utilizează foarte rar măsurile de un timp. Deoarece aceste măsuri nu au elemente metrice de contrast- respectiv timp accentuat şi neaccentuat, ele nu pot fi cuprinse în nici una dintre cele trei structuri metrice (binare,ternare sau eterogene), duratele încadrate de aceste măsuri se divid normal binar, iar tactarea se realizează într-o mişcare dirijorală circulară („in uno”).
Duratele care alcătuiesc ritmurile muzicale se pot exprima prin raporturi precise, care se notează prin valorile de note binare şi ternare (cu diviziunile şi subdiviziunile lor). În organizarea valorilor de note s-au afirmat două tipuri de sisteme: unul porneşte de la valorile binare(duratele se divid exclusiv binar) ,iar altul studiază valorile ternare(duratele se divid iniţial ternar). În sistemul valorilor binare duratele se divid normal numai binar, în timp ce în sistemul valorilor ternare duratele se divid normal iniţial ternar, iar în continuare tot binar. În redarea ritmului eterogen nu există un anumit sistem special de valori eterogene, ci se folosesc tot unităţile sistemului binar în grupări de 2+3 durate egale. Valorile binare sau ternare se pot diviza şi nefiresc(excepţional) în 2,3,4,5,....etc,alcătuind formule de excepţie. Notarea şi încadrarea metrică a formulelor excepţionale de divizare respectă anumite reguli ortografice fiind fundamentată pe două sisteme de referinţă în practica muzicală –sistemul german(pentru ritmul ternar) şi cel francez (pentru ritmurile binar şi ternar). Formulele ritmice normale se exprimă prin divizări fireşti ale valorilor de note binare şi ternare, cu încadrarea acestora în măsuri corespunzătoare tipului de ritm. În practică predomină structurile ritmice care au la bază diviziunile normale. Formulele ritmice excepţionale reprezintă acele formule ritmice proprii unui tip de ritm,care sunt utilizate într-un alt tip de ritm.Pentru exprimarea acestor formule pe principii matematice, se folosesc în practica muzicală diviziunile excepţionale ale valorilor de note binare si ternare.Diviziunile excepţionale se notează şi prin cifră (alături de note), ce exprimă numărul de durate excepţionale care se vor cânta în locul celor din diviziunea normală firească.Exemplu-trei optimi în formulă excepţională se cântă în locul a două optimi=se notează deasupra grupului cifra 3. Cele mai frecvente formule de excepţie sunt: -pentru ritmul binar : trioletul,cvintoletul,sextoletul,septoletul,nonoletul,decimoletul,ş.a. -pentru ritmul ternar: duoletul,cvartoletul,cvintoletul,septoletul,octoletul,nonoletul,ş.a. -pentru ritmul etrogen se pot întâlni oricare dintre diviziunile excepţionale ale sistemelor binar si ternar,după caz. În divizarea binară valorile excepţionale vor fi mai scurte deoarece se măreşte numărul de note păstrând(în notaţie şi raportare) valorile diviziunilor anterioare. În divizarea ternară se procedează după două sisteme diferite de notare: cel francez –care se bazează pe corespondenţa diviziunilor binare cu diviziunile ternare ,şi cel german –similar diviziunii binare. Ritmurile se încadrează firesc în măsuri corespunzătoare structurii lor (ritmul binar în măsuri binare, ternar în măsuri ternare, iar eterogen în măsuri eterogene). Utilizând diviziuni excepţionale,sau alte formule de conflict metro-ritmic precum sincope,formule contratimpate, se pot încadra formule ritmice de o structură în măsuri de structură diferită. (exemplu: hemiola- ritm binar în metru ternar) Deoarece valenţele ritmului sunt nelimitate-fiecare dintre diviziunile excepţionale poate ocupa ca spaţiu părţi de timpi, timpi întregi, sau măsuri integrale În scopul îmbogăţirii, diversificării formelor ritmului , în practica muzicală componistică s-au afirmat o serie de procedee de modificare a ritmului. O parte din modalităţile de modificare a unui ritm iniţial se realizează mai concis sau sunt proprii muzicii ce apelează la sistemul divizionar (măsurat). În orice ritm –încadrat sau nu în măsură- legarea unei valori ritmice neaccentuate cu următoarea accentuată (reprezentând sunete de aceeaşi înălţime) este denumită sincopă . Prin acest procedeu se obţine o valoare mai mare, care va primi accent (accentul se deplasează contrar ordinii normale a accentelor din structura ritmică iniţială-de la dreapta la stânga). Prin sincopare şi deci deplasarea accentului,se schimbă ordinea accentuărilor iniţiale şi se afirmă o ordine contrară celei fireşti din structura ritmică iniţială, deci apare un conflict ritmic,iar dacă formula este încadrată în măsură apare un conflict metro- ritmic între accentele metrice fireşti şi cele excepţionale obţinute prin sincopare.
Cumularea sau legarea unei valori ritmice neaccentuate(preictus) cu următoarea accentuată (cu ictus) reprezentând sunete de aceeaşi înălţime se numeşte sincopă . Noua valoare obţinută este augmentată prin cumulare şi de asemenea devine accentuată (accentul se deplasează contrar ordinii normale a accentelor din structura ritmică iniţială-de la dreapta la stânga-pe prima valoare ce devine accentuată ritmic). Prin sincopare şi deci deplasarea accentului, se schimbă ordinea accentuărilor iniţiale şi se afirmă o ordine contrară celei fireşti din structura ritmică iniţială, deci apare un conflict ritmic. Sincopa a primit diferite denumiri în încercarea definirii sale obiective. Astfel, este considerată ,,accent”(G.Breazul), ,,element metro-ritmic”(V.Iuşceanu), ,,formă a conflictului metroritmic”(D.Alexandrescu), sau ,,formulă ritmică”(V.Giuleanu). În ce ne priveşte exprimările accent sau element ni se par insuficiente, termenul de formă a conflictului metro-ritmic leagă sincopa obligatoriu de ritmul încadrat în măsură, deci preferăm termenul de formulă ritmică având un sens mai larg, sau formulă de conflict ritmic (conflictul dintre accentele fireşti ale ritmului iniţial sau ritmului precedent în discurs şi cele obţinute prin cumulare).
ncope inegale de întârziere-apar mai târziu decât sincopa egală (efect întârzierea mişcării). În teoria D.Alexandrescu (Curs de teoria muzicii pag.116) şi în analiza din practică, sunt şcoli care comparând cele două valori cumulate -neţinând seama de efect- folosesc denumirile diminuată (valoarea a 2-a mai scurtă ca prima) pentru anticipaţie şi respectiv augmentată (valoarea a 2-a mai lungă) pentru sincopa de întârziere. În ce ne priveşte considerăm că deşi efectul este cel mai important în muzică, pentru stabilirea terminologiei totuşi termenii de ,, augmentată” şi ,,diminuată” sunt mai facil de utilizat, mai ales pentru cazurile complexe de sincope când efectele de întârziere sau de anticipare sunt slăbite. Formula ritmică alcătuită dintr-o succesiune de două sau mai multe sincope (neîntreruptă de alte valori de note sau de pauze) este denumită lanţ sau catenă de sincope
Un ritm de orice structură (binară,ternară,sau eterogenă) poate deveni contratimpat, prin înlocuirea sunetelor periodic accentuate (ictusuri) cu pauze de valori corespunzătoare ca durată. Înlocuirea duratelor accentuate cu pauze trebuie să apară de cel puţin două ori şi să se facă succesiv pentru a nu se confunda cu anacruza, deci nota sau notele să fie încadrate de pauze aşezate fiecare pe valori accentuate. Ca urmare a înlocuirii valorilor accentuate, accentul acestora se deplasează pe prima valoare articulată a contratimpului (pe prima notă dintre duratele încadrate de pauze), constituind ca şi la sincopă un conflict ritmic, deoarece accentuarea va fi contrar ordinii normale iniţiale.
Contratimpul a primit diferite denumiri în încercarea definirii sale obiective. Astfel, este considerat ,,înlocuire prin pauze”(V.Giuleanu, V.Iuşceanu), ,,formulă ritmică”(V.Giuleanu), ,,element metroritmic”(V.Iuşceanu), ,,formă a conflictului metro-ritmic”(D.Alexandrescu). În ce ne priveşte, prima denumire este prea redusă ca sens, cea de-a doua este prea generală, denumirile 3 şi 4 presupun obligatoriu existenţa metrului pentru alcătuirea contratimpilor, motiv pentru care putem utiliza asemănător sincopei terminologia ,,formulă de conflict ritmic”(între accentuările fireşti ale ritmului iniţial sau celui precedent în discurs şi cele obţinute prin înlocuirea cu pauze a valorilor accentuate ce aduce deplasarea accentului). În situaţia în care formula este încadrată în măsură apare un conflict metro- ritmic( între accentele metrice şi cele ritmice excepţionale obţinute prin sincopare). Dacă între pauzele aşezate pe valori accentuate se află o singură notă se foloseşte denumirea contratimp, iar dacă pauzele încadrează două sau mai multe note (durate) se consideră ritmul respectiv formulă contratimpată.
O parte dintre modalităţile de modificare a unui ritm iniţial se realizează mai concis sau sunt proprii muzicii ce apelează la sistemul divizionar (măsurat). Debutul unui fragment muzical poate fi realizat cruzic direct pe accentul metric pincipal (al primului timp) sau anacruzic (întârziat pe parcursul timpului întâi sau pe oricare alt timp sau parte de timp din măsura simplă sau compusă). Spre deosebire de sincopă şi contratimp, care impun deplasarea accentelor ritmice în ordine diferită de accentuările metrice, anacruza poate fi formată şi în încadrări pe timpi sau pe părţi de timpi accentuaţi metric (accente secundare). Prin debutul temei pe o valoare fără accent şi acest procedeu componistic constituie formule de conflict metroritmic.
Am încadrat cruza şi anacruza în categoria procedeelor ritmice, însă cu precizarea că au legătură şi cu contextul melodic. Astfel, cruza este evidenţiată şi prin caracteristici metrice (în general se află pe accentul principal sau pe un accent metric) şi melodice (se află pe sunetul climax-cel mai înalt din text) şi de durată (deseori o valoare mai mare). Intrarea anacruzică poate fi anunţată (precedată) de pauză, de respiraţie sau de coroană (cadenţare pe valoarea anterioară). În practica muzicală ideile (fraze,motive )succed uneori numai cruzic sau anacruzic, iar alteori se pot întâlni în aceeaşi frază sau pe parcursul discursului atât formule cruzice precum şi anacruzice. Frazele se pot încheia pe valori ritmice accentuate („caracter masculin”)sau pe valori neaccentuate(„caracter feminin”). Denumirile „masculin şi feminin” sunt atribuite de către Victor Giuleanu în Tratat de teoria muzicii (pag.660). Deseori duratele care lipsesc din finalurile accentuate se completează cu valorile de la debutul anacruzic, întregind măsurile.
Dragoş Alexandrescu (în Curs de Teoria muzicii, pag.126) delimitează elementul anacruză din cadrul intrării anacruzice denumindu-l simplu ,,anacruză” pentru un singur sunet care are această funcţie şi ,, formulă anacruzică “ pentru situaţia în care rolul anacruzei este reprezentat de două sau mai multe sunete (asemănător cu diferenţierea terminologiei contratimp şi formulă contratimpată) . Pentru aplicarea corectă a terminologiei propuse de D.Alexandrescu desigur se cere analizată întreaga idee ce debutează anacruzic şi depistate componentele ei. Acelaşi teoretician a propus utilizarea denumirilor de: anacruză iniţială- pentru debutul exemplului- şi anacruză mediană -pentru amplasarea pe parcursul lucrării.
Competenţe specifice semestrul 1: 
1 - înţelegerea, aprofundarea datelor teoretice însuşite la curs cu privire la notaţia muzicală tradiţională, la organizarea materialului sonor, la teoria intervalelor muzicale, la structura sistemului tonal, la gamele diatonice ale tonalităţilor Do, la, Sol, mi, Fa, re -cu variantele lor; la acordurile tonale de 3 sunete, la ritmul muzical divizionar, metrică, la diviziunile ritmice excepţionale, la sincopare, contratimpare şi formula anacruzică. 
- dezvoltarea capacităţii de recunoaştere a elementelor de limbaj muzical (intervale, tonalităţi majore şi minore, trisonuri, ritmică divizionară cu metrică diversă, formule ritmice complexe precum: diviziuni excepţionale, sincope, contratimpi, anacruze) în audierea muzicii şi de receptare a mesajului muzical; - recunoaşterea şi identificarea datelor de mai sus, în fragmente reprezentative pentru literatura muzicală universală exemplificate în manual. 
2 - interpretarea teoretică a datelor însuşite la curs cu privire la discursul melodico-armonic şi operarea cu acestea în aplicaţii practice -în interpretarea solfegiilor tonale la prima vedere (scrise în Do, la, Sol, mi, Fa, re) şi în dictee melodico- ritmice; 
- dezvoltarea capacităţii creative de exemple muzicale tonale (în cele şase tonalităţi studiate), alcătuite după regulile clasice;
 - interpretarea teoretică a datelor însuşite la curs cu privire la discursul metro-ritmic şi operarea cu acestea în aplicaţii practice 
-în interpretarea solfegiilor tonale la prima vedere şi în dictee melodico- metro- ritmice; 
- dezvoltarea capacităţii creative de fragmente metro-ritmice diverse ce presupun elemente de conflict metro-ritmic şi diviziuni excepţionale; 
- dobândirea priceperii de utilizare a datelor teoretice însuşite la curs, prin interpretarea lor în analize de exemple muzicale pe coordonatele: melodică, armonică, metrică şi ritmică. 
3 - crearea unei conduite şi autoconduite de interpretare vocală corectă, respectând etapele din solfegiere şi realizând eficient acordajul prealabil cântării în tonalităţile: Do, la, Sol, mi, Fa, re ; - crearea unei conduite şi autoconduite potrivite pentru realizarea dicteului muzical -melodic şi armonic În conceptul tonal însă,acordul este definit drept suprapunerea de cel puţin 3 sunete diferite aşezate la intervale de terţe. Importanţa organizării verticale şi deci a acordului se remarcă în cadrul sistemului tonal - acordul reprezentând sinteza armonică a tonalităţii,respectiv a relaţiilor tonale pe plan vertical (orizontal gama alcătuieşte sinteza melodică tonală). În practica muzicală acordurile apar în diverse forme şi structuri, în funcţie de tonalitatea, de treptele pe care se formează şi de rolul lor în desfăşurarea armonică. În creaţia tonală predomină acordurile de 3,4 şi 5 sunete, dintre care baza este constituită de trisonuri (acordurile de 3 sunete), motiv pentru care vom analiza în cele ce urmează structura, rolul şi utilizarea lor în armonia tonală. înţelegerea, aprofundarea datelor teoretice cu privire la formarea tonalităţilor, aşezarea lor în cadran sau spirală şi la raporturile stabilite între tonalităţi; - interpretarea teoretică a datelor însuşite la curs şi operarea cu acestea în aplicaţii practice (în interpretarea solfegiilor tonale la prima vedere şi în dictee melodico- ritmice); - dobândirea priceperii de utilizare a datelor cu privire la formarea tonalităţilor, prin construirea de tonalităţi majore şi minore pe baza procedeului simetriei şi a celui funcţional; - dobândirea priceperii de utilizare a datelor cu privire la raporturile dintre tonalităţi, prin construirea „familiei” diferitor tonalităţi dintre cele studiate şi precizarea tonalităţilor înrudite direct şi indirect; - dobândirea priceperii de utilizare a datelor cu privire la raporturile dintre tonalităţi, prin interpretarea lor în analize de exemple muzicale din manual şi raportarea distanţelor dintre tonalităţi pe baza cvintelor perfecte şi precizarea tonalităţilor relative, omonime, sau enarmonice (dacă este cazul). 
Translatând angrenajul funcţiilor tonale de pe o tonică pe dominanta (superioară sau inferioară) a acesteia, se formează diferite alte tonalităţi (fiecare cu armura corespunzătoare). Pentru tonalităţi majore se pleacă de la formula funcţională a tonalităţii model do major, iar pentru minore de la formula funcţională a tonalităţii la minor. - în condiţii de maximă eficienţă.
Constituind majorul şi minorul tonal pe toate sunetele scării cromatice- având până la 7 alteraţii în armură- se vor forma câte 15 tonalităti pentru fiecare structură modală (majoră minoră), iar prin enarmonie se reduc la 12 majore şi 12 minore. Pe sistemul sonor egal temperat, tonalităţile se pot aşeza pe un cadran(cerc) în succesiunea cvintelor, evidenţiind distanţele în cvinte perfecte dintre tonalităţi. Deoarece în sistemul egal temperat între tonalităţi se manifestă enarmonia absolută, pe cerc se vor reprezenta trei perechi de tonalităţi enarmonice (aceeaşi sonoritate,însă cu denumiri diferite). Distanţa între tonalităţile imediat apropiate este de cvintă perfectă(temperată) şi are valoarea700 cenţi(deoarece 5p=7semitonuri). Pe sistemul sonor netemperat nu mai funcţionează enarmonia absolută ci aceea relativă. Fiecare tonalitate are un anumit specific expresiv în comparaţie cu altele (fiecare tonică aduce propriile armonice), motiv pentru care două tonalităţi nu se pot înlocui chiar dacă au aceeaşi configuraţie a scării. Grafic,în acest sistem, tonalităţile se pot nota într-o spirală, aşezându-le pe cele încărcate de alteraţii expansive(diezi) la exterior iar pe cele depresive(bemoli) în interiorul spiralei.Cvinta în acest sistem are valoarea naturală = 3/2.
Dintre raporturile creeate între tonalităţi se remarcă din punct de vedere al importanţei relaţionării, cele care au loc între: tonalităţile relative(paralele), omonime şi enarmonice. În analiza relaţiilor dintre tonalităţi se stabileşte şi raportul de apropiere sau depărtare dintre tonalităţi. Tonalităţi relative(paralele) sunt denumite două tonalităţi care conţin şi folosesc acelaşi material sonor(aceleaşi sunete), însă care au fiecare altă tonică şi stare modală diferită (una majoră,alta minoră). Distanţa dintre tonicile celor două tonalităţi este terţă mică (majora la 3m superioară şi invers). Deoarece utilizează acelaşi material sonor, tonalităţile relative au aceeaşi armură, iar distanţa în cvinte perfecte dintre ele este zero. Exemple:Do-la(ambele nu au armură); Sol-mi(ambele au la armură un diez); Fa-re(ambele au la armură un bemol). În creaţia tonală modulaţia la relativă este frecventă realizându-se facil datorită materialului sonor comun.
sau 10 sunete.. Ca ortografie în cromatizarea gamelor se utilizează în urcare elemente cromatice ascendente (cu efect expansiv), iar în coborâre elemente cromatice descendente (cu efect depresiv). Conform regulei cerută de armonia tonală clasică –păstrarea unităţii tonale- elementele cromatice din gama tonală trebuie să fie înrudite cu tonalitatea respectivă,motiv pentru care gama cromatică cuprinde elemente din tonalităţi învecinate (apropiate, de grad 0 şi 1) respectiv tonalităţile: relativei, dominantei, subdominantei şi relativele lor. În acest sens, pentru a se păstra unitatea tonală a sistemului, s-au stabilit în cromatizarea gamelor majore şi minore o serie de legi.
Modulaţia reprezintă deplasarea în discursul muzical dintr-o tonalitate iniţială într-o tonalitate nouă (cu sau fără schimbarea tonicii şi a modului). În cazul modificării centrului gravitaţional, tot sistemul funcţional este transferat pe alte sunete. În analiza modulaţiei sunt urmărite două criterii de bază şi anume: -forţa cu care se impune noua tonalitate (respectiv noul centru polarizator); -distanţa dintre tonalităţile angajate în modulaţie(apropierea sau depărtarea), stabilită în cvinte perfecte. Modulaţia tonală este de esenţă armonică. În cadrul melodiilor tonale modulaţia se bazează pe înlănţuirea armonică subânţeleasă. Aşa numita modulaţie melodică este numai un efect în plan orizontal al modulaţiei propriu-zise armonice (verticale). În discursul muzical modulaţia produce varietate, tensiune şi schimbare de atmosferă.
În funcţie de acest criteriu, în lumina teoriei lui Victor Giuleanu (Tratat de Teoria muzicii, pag.469), se deosebesc: inflexiunea modulatorie, modulaţia pasageră şi modulaţia definitivă. a. Inflexiunea modulatorie = reprezintă direcţionarea melodiei spre o tonalitate nouă, fără ca această tonalitate să se stabilizeze definitiv, urmată de revenirea rapidă la tonalitatea iniţială de bază sau de modularea cu adevărat în altă tonalitate. Inflexiunea reprezintă aşadar o trecere uşoară spre o tonalitate nouă, realizată pentru a evita efectul de monotonie al menţinerii în aceeaşi tonalitate de bază pentru o zonă extinsă a discursului muzical. b. Modulaţia pasageră = reprezintă afirmarea şi stabilirea autentică într-o altă tonalitate care este bine conturată funcţional, urmată de revenirea, reinstalarea ulterioară în tonalitatea iniţială. Discursul muzical poate cuprinde uneori o suită de modulaţii-dacă se trece pe parcurs dintr-o modulaţie pasageră în una sau mai multe modulaţii pasagere (la tonalităţi considerate secundare) revenindu-se în final la tonalitatea iniţială de bază (principală). Observaţie. Din punct de vedere al efectului expresiv, modulaţia pasageră creează contraste între noile tonalităţi raportate la tonalitatea iniţială, aducând discursului altă forţă de transmitere emoţională. c. Modulaţia definitivă = reprezintă plecarea fără revenire din tonalitatea iniţială în una sau mai multe tonalităţi noi. În aceste situaţii în care discursul muzical începe într-o tonalitate (care pare de bază), iar ulterior se modulează definitiv cu instalarea în altă tonalitate fără a se mai reveni, efectul expresiv obţinut este puternic, prin urmare, dacă se apelează la modulaţia definitivă se vrea modificarea fondului emoţional cu altul, utilizând contrastul expresiv dintre diferite tonalităţi. După concepţia Constantin Râpă (Teoria superioară a muzicii, vol.I, pag.234), în funcţie de puterea de impunere a noului centru tonal, se diferenţiază : - inflexiunea modulatorie (modulaţia pasageră) = instalarea în tonalitatea nouă nu este realizată ferm şi în cadenţă, sau stabilizată prin afirmarea unei idei în tonalitatea nouă, iar ulterior se revine clar la tonalitatea iniţială. - modulaţia propriu-zisă = ieşirea tonalitatea iniţială şi instalarea într-o nouă tonalitate conturată prin cadenţă în tonalitatea nouă, sau afirmarea unei idei noi într-o nouă tonalitate. Clasificarea în trei categorii distincte este mai potrivită, deoarece deosebeşte modulaţia pasageră (în care se afirmă o tonalitate de bază) de modulaţia definitivă (în care tonalitatea iniţială nu este considerată de bază ci numai de debut, iar stabilitatea din revenirea la tonalitatea iniţială este înlocuită de instabilitatea expresivă a părăsirii acesteia).

