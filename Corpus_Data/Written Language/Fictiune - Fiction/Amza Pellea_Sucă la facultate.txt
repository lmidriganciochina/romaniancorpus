Sucă la facultate
Mă frate-miu, cînd ți-oi spune ce mi se-ntîmplă, n-ai să crezi. Să vezi și să nu crezi! Stai o țîra să-ți spui!
Vine la mine, acu fr'o săptămînă, frate-miu Stănel, care o ține pe-a lu cuscru Neaca. Pe Florica, de! Așa, și zice:
- Mă tată, iote colea 500 de lei, du-te pînă la București.
- Pă' di ce, mă?
- D-aia, zice iel, că mie nu-mi miroasă a bine.
- Iu, Doamne ia-mă, ce vorbă-i asta?
- Nu-i a bună cu Sucă.
Că uitai să vă spui, Sucă ie băiatu al mijlociu a lu frate-miu Stănel, cum s-ar zice, nepotu-miu. Da' ce să zici, că chiar așa și ie.
- Pă' ce ie cu iel?
- Ce să fie, zice fi-miu, plecă la București să dea izamen, la construcții, și nu mai veni.
- Pă' n-o fi fîrșit băiatu?
- Pă' cum să nu fîrșească, că scrisă și la gazetă că să fîrșiră izamenele. D-aia, ia colea 500 de lei și du-te la București, vezi ce ie cu iel, că m-ași duce io, da' n-am vreme, că am niște treburi care nu să mai poate să sufere amînare.
Mă pusăi io în trin și plecai la București. În trin, din vorbă-n vorbă aflai că așa ie, că s-au fîrșit izamenele și că ăi de n-apucară să intre, mai dau un izamen la toamnă.
Ajunsăi la București, și trăsăi la fata lu Marincea care ie măritată cu unu di la Galicea-Mare și face sirvici la poștă.
Mă duc io la iei.
- Buna ziua.
- Buna ziua.
- Unde ie Sucă? zic.
- Pă', zice femeia, ie plecat la facultate.
- Pă', ce face acolo, că izamenele să fîrșiră?
- Să fîrșiră, zice ia, da' să fîrșiră prost!
- Cum vine asta?
- Iota așa, că Sucă nu intră!
- Pă' și atunci, ce mai cată acolo?
- Dracu știe, că pleacă dimineața și vine noaptea.
Ia să mă duc io la facultate, mă. Ia să mă duc io! Și cu toate că nu mai fusăsărăm, nimerii. Ihi, cum ajunsăi io și intrai la facultate. Pă' Sucă al meu, di ce n-o fi intrat?
La facultate nici țipenie de om, lumea în conced, știi?!
Mă, unde să-l cat, că Bucureștiu ie mare de nu să mai poate și s-a schimbat, auz, de cînd nu mai fusăi io, de nu-l mai cunoști. Frumos, ce mai!
O loai și io așa pe străzi. La un colț de uliță, văd doi băieți de sama lu Sucă. Mă duc la iei și zic:
- Mă, mînca-v-aș ochii, nu-l cunoașteti cumva pe Sucă, băiatu lui fi-miu, Stănel?
Da' unu din iei, zice:
- Sanchi, face mișto de noi, agricultura.
Mă gîndii io, mă, cum de nimerii io peste strini, că strini iereau, că nu-nțălegeam vorbele lor și aveau și păru lung așa, bag sama veniți de departe.
- Vă rog iertați-mă, zic, da' nu-nțăleg limba dumneavoastră.
Să uitau și iei la mine și mestecau din fălci, parcă rumegau. Bag sama aveau ceva în gură. Sau poate așa s-o saluta pi la iei. Rumegai și io din fălci în loc de buna ziua și plecai.
Mai-ncolo văzui altu, după păr tot strin, da' vorbea românește și ierea tot de-o samă cu Sucă.
Zice lu altu:
- Mă duc la grădiniță, că acolo sînt tot băieți!
Mă, zic, ce-o căta ăsta la grădiniță, om bătrîn!
Mă loai dupa iel. Și să vezi minune! Cine ierea la grădinița cu băieț? Mă, să vezi și să nu crezi. Sucă!!! Sucă, mă, a lu fi-miu Stănel.
Iel, cînd mă văzu,-ngălbeni că băutura de-o avea-n pa'ar.
Mă așez și io la masă, că aci la "grădiniță" ie cîrciumă, nu ie facultate, da, nu ie facultate!
Zic:
- Sucă, scoate mîna de sub masă.
- Pă' di ce? zice iel.
- Să nu-ți arzi pantalonii cu țigarea.
Îngălbeni de tot.
- Hai, zic! Și plecarăm.
Ajunsărăm la gazdă și zic:
- Lasă-ne puțin singuri că vreau să-i arăt lu Sucă metoda "0" și pe urmă pe a "3"-a, că pe-a doua o sărim.
Femeia nu-nțăleasă, da' nici Sucă.
- Ce ie cu tine, Sucă?
Iel tace.
- Daca nu loași izamenu, di ce nu veniși acasă să-nveți, să dai iar în toamnă, să intri, să te faci om in rîndu lumii.
Iel tace.
- Mă, zic, poate n-auzi ce te-ntreb? Þi-a crescut păru peste urechi și n-ai auzît? Ia stai tu cu tata să-ț explic io metoda "0", și-l apucai frumusel de chica și cu foarfecele hîrșt, hîrșt, îl descopăr urechile.
- Acu auzi, Sucă?
- Ihi, zice iel.
- Așa, băiatu tatii, acu ț-aplic și metoda "3"-a, și harșt, harșt, trei perechi de palme.
- De ce dai taică?
- De "Grădiniță", zic io, sanchi, faci mișto de agricultură, măgarule! Acasă! La trin, și acasă!
Acu stă sub nuc în grădină și învață. Invață săracu, că dacă cunoscu metoda "3"-a știe că n-are scăpare. Nu întră la izamen, îi spui io lu frate-miu:
- Lasă că-l iau cu mine la plug, la arăturile de toamnă, dacă nu ț-o place ce "grădiniță" fac io cu iel, să nu-mi zici mie "taică", aia ie.
Auz vorba la iei "sanchi", "face mișto de noi agricultura", mă ce limbă o fi, că românește nu ie!