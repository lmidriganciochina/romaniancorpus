
In vremea veche, pe când oamenii, cum sunt ei azi, nu erau decât germenii viitorului, pe când
Dumnezeu calca inca cu picioarele sale sfinte pietroasele pustii ale pamântului - in vremea veche
traia un imparat intunecat si gânditor ca miazanoaptea si avea o imparateasa tânara si zâmbitoare
ca miezul luminos al zilei.
Trecura cincizeci de ani de când imparatul purta razboi c-un vecin al lui. Murise vecinul si
lasase mostenire fiilor si nepotilor ura si vrajba de sânge. Cincizeci de ani, si numai imparatul traia
singur, ca un leu imbatrânit, slabit de lupte si suferinte - imparat ce-n viata lui nu râsese niciodata,
care nu zâmbea nici la cântecul nevinovat al copilului, nici la surâsul plin de amor al sotiei lui
tinere, nici la povestile batrâne si glumete ale ostasilor inalbiti in batalii si nevoi. Se simtea slab, se
simtea murind si n-avea cui sa lase mostenirea urii lui. Trist se scula din patul imparatesc, de lânga
imparateasa tânara - pat aurit, insa pustiu si binecuvântat - trist mergea la razboi cu inima
neimblânzita si imparateasa sa, ramasa singura, plângea cu lacrimi de vaduvie singuratatea ei.
Parul ei cel galben ca aurul cel mai frumos cadea pe sânii ei albi si rotunzi, si din ochii ei albastri si
mari curgeau siroaie de margaritare apoase pe o fata mai alba ca argintul crinului. Lungi cearcane
vinete se trageau imprejurul ochilor si vine albastre se trageau pe fata ei alba ca o marmura vie.
Sculata din patul ei, ea se arunca pe treptele de piatra a unei bolte in zid, in care veghea,
deasupra unei candele fumegânde, icoana imbracata in argint a Maicei durerilor. Induplecata de
rugaciunile imparatesei ingenuncheate, pleoapele icoanei reci se umezira si o lacrima curse din
ochiul cel negru al mamei lui Dumnezeu. Imparateasa se ridica in toata mareata ei statura, atinse cu
buza ei seaca lacrima cea rece si o supse in adâncul sufletului sau. Din momentul acela ea purcese
ingreunata.
 Trecu o luna, trecura doua, trecura noua, si imparateasa facu un fecior alb ca spuma laptelui,
cu parul balai ca razele lunii. Si-i puse mama numele Fat-Frumos din lacrima.
Si crescu si se facu mare ca brazii codrilor. Crestea intr-o luna cât altii intr-un an.
Când era destul de mare, puse sa-i faca un buzdugan de fier, il arunca in sus de despica bolta
cerului, il prinse pe degetul cel mic, si buzduganul se rupse in doua. Atunci puse sa-i faca altul mai
greu, il arunca in sus aproape de palatul de nori al lunii; cazând din nori, nu se rupse de degetul
voinicului.
Atunci Fat-Frumos isi lua ziua buna de la parinti, ca sa se duca sa se bata el singur cu ostile
imparatului ce-l dusmanea pe tatal sau. Puse pe trupul sau imparatesc haine de pastor, camasa de
borangic, tesuta in lacrimile mamei sale, mândra palarie cu flori, cu cordele si cu margele rupte de
la gâturile fetelor de-mparati, isi puse-n brâul verde un fluier de doine si altul de hore, si, când era
soarele de doua sulite pe cer, a plecat in lumea larga si-n toiul lui de voinic.
Pe drum horea si doinea, iar buzduganul si-l arunca sa spintece nourii, de cadea departe tot
cale de-o zi. Vaile si muntii se uimeau auzindu-i cântecele, apele-si ridicau valurile mai sus, ca sa-l
asculte, izvoarele isi tulburau adâncul, ca sa-si azvârle afara undele lor, pentru ca fiecare din unde
sa-l auda, fiecare din ele sa poata cânta ca dânsul când vor sopti vailor si florilor.
Râurile se cioraiau mai in jos de brâiele melancolicelor stânce, invatau de la pastorul
imaparat doina iubirilor, iar vulturii, ce stau amutiti pe crestetele seci si sure a stâncelor inalte,
invatau de la el tipatul cel plâns al jelei.
Stateau toate uimite pe când trecea pastorasul imparat, doinind si horind; ochii cei negri ai
fetelor se umpleau de lacrimi de dor; si-n piepturile pastorilor tineri, razimati c-un cot de-o stânca
si c-o mâna pe bâta, incoltea un dor mai adânc, mai intunecos, mai mare - dorul voiniciei.
 Toate stateau in loc, numai Fat-Frumos mergea mereu, urmarind cu cântecul dorul inimii
lui, si cu ochii buzduganul, ce sclipea prin nori si prin aer ca un vultur de otel, ca o stea nazdravana.
Când era-nspre sara zilei a treia, buzduganul, cazând, se izbi de o poarta de arama si facu un
vuiet puternic si lung. Poarta era sfarâmata si voinicul intra. Luna rasarise dintre munti si se
oglindea intr-un lac mare si limpede, ca seninul cerului. In fundul lui se vedea sclipind, de limpede
ce era, un nisip de aur; iar in mijlocul lui, pe o insula de smarald, inconjurat de un crâng de arbori
verzi si stufosi, se ridica un mândru palat de o marmura ca laptele, lucie si alba - atât de lucie, incât
in ziduri rasfrângea ca-ntr-o oglinda de argint: dumbrava si lunca, lac si tarmuri. O luntre aurita
veghea undele limpezi ale lacului lânga poarta; si-n aerul cel curat al serei tremurau din palat
cântece mândre si senine. Fat-Frumos se sui in luntre si, vâslind, ajunse pâna la scarile de marmura
ale palatului. Patruns acolo, el vazu in boltele scarilor candelabre cu sute de brate, si-n fiecare ardea
câte o stea de foc. Patrunse in sala. Sala era inalta, sustinuta de stâlpi si de arcuri, toate de aur, iar
in mijlocul ei statea o mândra masa, acoperita cu alb, talgerele toate sapate din câte-un singur
margaritar mare; iar boierii ce sedeau la masa in haine aurite, pe scaune de catifea rosie, erau
frumosi ca zilele tineretii si voiosi ca horele. Dar mai ales unul din ei, cu fruntea-ntr-un cerc de aur
batut cu diamante si cu haine stralucite, era frumos ca luna unei nopti de vara. Dar mai mândru era
Fat-Frumos.
- Bine-ai venit, Fat-Frumos! zise imparatul; am auzit de tine, da' de vazut nu te-am vazut.
- Bine te-am gasit, imparate, desi ma tem ca nu te-oi lasa cu bine, pentru ca am venit sa ne
luptam greu, ca destul ai viclenit asupra tatalui meu.
- Ba n-am viclenit asupra tatalui tau, ci intotdeauna m-am luptat in lupta dreapta. Dar cu tine
nu m-oi bate. Ci mai bine-oi spune lautarilor sa zica si cuparilor sa imple cupele cu vin si-om lega
fratie de cruce pe cât om fi si-om trai.
 Si se sarutara feciorii de-mparati in urarile boierilor, si baura, si se sfatuira.
Zise imparatul lui Fat-Frumos:
- De cine-n lume te temi tu mai mult?
- De nimen-n lumea asta, afara de Dumnezeu. Dar tu?
- Eu iar de nime, afara de Dumnezeu si de Mama-padurilor,o baba batrâna si urâta, care
imbla prin imparatia mea de mâna cu furtuna. Pe unde trece ea, fata pamântului se usuca, satele se
risipesc, târgurile cad naruite. Mers-am eu asupra ei cu batalie, dar n-am ispravit nimica. Ca sa numi
prapadeasca imparatia, am fost silit sa stau la invoiala cu ea si sa-i dau ca bir tot al zecelea copil
din copiii supusilor mei. Si azi vine ca sa-si ieie birul.
Când suna miazanoaptea, fetele mesenilor se posomorâra; caci pe miazanoapte calare, cu
aripi vântoase, cu fata zbârcita ca o stânca buhava si scobita de pâraie, c-o padure-n loc de par, urla
prin aerul cernit Mama-padurilor cea nebuna. Ochii ei - doua nopti turburi, gura ei - un hau cascat,
dintii ei - siruri de pietre de mori.
Cum venea vuind, Fat-Frumos o apuca de mijloc si o trânti cu toata puterea intr-o piua mare
de piatra; peste piua pravali o bucata de stânca, pe care-o lega din toate partile cu sapte lanturi de
fier. Inauntru baba suiera si se smulgea ca vântul inchis, dar nu-i folosea nimica.
Veni iar la ospat; când prin boltile ferestrelor, la lumina lunii, vazura doua dealuri lungi de
apa. Ce era? Mama-padurilor, neputând sa iasa, trecea peste ape cu piua cu tot si-i brazda fata in
doua dealuri. Si fugea mereu, o stânca de piatra indracita, rupându-si cale prin paduri, brazdând
pamântul cu dâra lunga, pâna ce se facu nevazuta in departarea noptii.
Fat-Frumos ospata ce ospata, dar apoi, luându-si buzduganul de-a umar, merse mereu pe
dâra trasa de piua, pâna ce ajunse lâng-o casa frumoasa, alba, care sticlea la lumina lunii in mijlocul
unei gradini cu flori. Florile erau in straturi verzi si luminau albastre, rosie-inchise si albe, iar
printre ele roiau fluturi usori, ca sclipitoare stele de aur. Miros, lumina si un cântec nesfârsit, incet,
dulce, iesind din roirea fluturilor si a albinelor, imbatau gradina si casa. Lânga prispa stateau doua
butii cu apa, iar pe prispa torcea o fata frumoasa. Haina ei alba si lunga parea un nor de raze si
umbre, iar parul ei de aur era impletit in cozi lasate pe spate, pe când o cununa de margaritarele era
asezata pe fruntea ei neteda. Luminata de razele lunii, ea parea muiata intr-un aer de aur. Degetele
ei ca din ceara alba torceau dintr-o furca de aur si dintr-un fuior de o lâna ca argintul torcea un fir
de o matase alba, subtire, stralucita, ce semana mai mult a o vie raza de luna, decât a fir de tort.
 La zgomotul usor al pasilor lui Fat-Frumos, fata-si ridica ochii albastri ca undele lacului.
- Bine-ai venit, Fat-Frumos, zise ea cu ochii limpezi si pe jumatate inchisi, cât e de mult de
când te-am visat... Pe când degetele mele torceau un fir, gândurile mele torceau un vis, un vis
frumos, in care eu ma iubeam cu tine; Fat-Frumos, din fuior de argint torceam si eram sa-ti tes o
haina urzita in descântece, batuta-n fericire; s-o porti... sa te iubesti cu mine. Din tortul meu ti-as
face o haina, din zilele mele, o viata plina de desmierdari.
Astfel, cum privea umilita la el, fusul ii scapa din mâna si furca cazu alaturi de ea. Ea se scula
si, ca rusinata de cele ce zisese, mâinile ei spânzurau in jos ca la un copil vinovat si ochii ei cei mari
se plecara. El se apropie de ea, c-o mâna ii cuprinse mijlocul, iar cu cealalta ii desmierda incet
fruntea si parul si-i sopti:
- Ce frumoasa esti tu, ce draga-mi esti! A cui esti tu, fata mea?
- A Mamei-padurilor, raspunse ea suspinând; ma vei iubi tu acuma, când stii a cui sunt? Ea
inconjura cu amândoua bratele ei goale grumazul lui si se uita lung la el, in ochii lui.
- Ce-mi pasa a cui esti, zise el, destul ca te iubesc.
- Daca ma iubesti, sa fugim atuncea, zise ea lipindu-se mai tare de pieptul lui; daca te-ar gasi
mama, ea te-ar omori, si dac-ai muri tu, eu as inebuni ori as muri si eu.
- N-aibi frica, zise el zâmbind si desfacându-se din bratele ei. Unde-i muma-ta?
- De când a venit, se zbuciuma in piua in care-ai incuiat-o tu si roade cu coltii la lanturile ce-o
inchid.
- Ce-mi pasa! zise el repezindu-se sa vada unde-i.
- Fat-Frumos, zise fata, si doua lacrimi mari stralucira in ochii ei, nu te duce inca! Sa te-nvat
eu ce sa facem ca sa invingi tu pe mama. Vezi tu butiile aste doua? Una-i cu apa, alta cu putere. Sa le
mutam una in locul alteia. Mamam, când se lupta cu vrajmasii ei, striga când oboseste: "Stai, sa mai
bem câte-oleaca de apa!" Apoi ea bea putere, in vreme ce dusmanul ei numai apa. De aceea noi le
mutam din loc: ea nu va sti si va bea numai apa in vremea luptei cu tine.
Precum au zis, asa au si facut.
El se rapezi dupa casa.
- Ce faci, baba? striga el.
Baba, de venin, se smulse o data din piua-n sus si rupse lanturile, lungindu-se slaba si mare
pâna-n nori.
- A, bine ca mi-ai venit, Fat-Frumos! zise ea, facându-se iar scurta, ia, acum hai la lupta, acu
om vedea cine-i mai tare!
- Hai!, zise Fat-Frumos.
Baba-l apuca de mijloc, se lungi rapezindu-se cu el pâna-n nori, apoi il izbi de pamânt si-l
baga in tarâna pân-in glezne.
Fat-Frumos o izbi pe ea si o baga-n pamânt pâna in genunchi.
- Stai, sa mai bem apa, zise Mama-padurilor ostenita.
Statura si se rasuflara. Baba bau apa, Fat-Frumos bau putere, s-un fel de foc nestins ii
cutreiera cu fiori de racoare toti muschii si toate vinele lui cele slabite.
C-o putere indoita, cu brate de fier, o smunci pe baba de mijloc si-o baga-n pamânt pâna-n
gât. Apoi o izbi cu buzduganul in cap si-i risipi creierii. Cerul incarunti de nouri, vântul incepu a
geme si a scutura casa cea mica in toate incheieturile capriorilor ei. Serpi rosii rupeau trasnind
poala neagra a norilor, apele pareau ca latra, numai tunetul cânta adânc, ca un proroc al pierzarii.
Prin acel intuneric des si nepatruns, Fat-Frumos vedea albind o umbra de argint, cu par de aur
despletit, ratacind, cu mâinile ridicate si palida. El se apropie de ea si-o cuprinse cu bratele lui. Ea
cazu moarta de groaza pe pieptul lui, si mâinile ei reci se ascunsera in sânul lui. Ca sa se trezeasca,
el ii saruta ochii. Norii se rupeau bucati pe cer, luna rosie ca focul se ivea prin sparturile lor risipite;
iar pe sânul lui, Fat-Frumos vedea cum infloreau doua stele albastre, limpezi si uimite - ochii
miresei lui. El o lua pe brate si incepu sa fuga cu ea prin furtuna. Ea-si culcase capul in sânul lui si
parea ca adormise. Ajuns lânga gradina imparatului, el o puse-n luntre, ducând-o ca-ntr-un leagan
peste lac, smulse iarba, fân cu miros si flori din gradina si-i cladi un pat, in care-o aseza ca-ntr-un
cuib.
Soarele, iesind din rasarit, privea la ei cu drag. Hainele ei umede de ploaie se lipise de
membrele dulci si rotunde, fata ei de-o paloare umeda ca ceara alba, mâinile mici si unite pe piept,
parul despletit si rasfirat pe fân, ochii mari, inchisi si adânciti in frunte, astfel ea era frumoasa, dar
parea moarta. Pe acea frunte neteda si alba, Fat-Frumos presura câteva flori albastre, apoi sezu
alaturi de ea si-ncepu a doini incet. Cerul limpede - o mare, soarele - o fata de foc, ierburile
improspatate, mirosul cel umed al florilor inviosate o faceau sa doarma mult si lin, insotita in calea
visurilor ei de glasul cel plâns al fluierului. Când era soarele-n amiazi, firea tacea si Fat-Frumos
asculta fericita ei rasuflare, calda si umeda. Incet, se pleca la obrazul ei si-o saruta. Atunci ea
deschise ochii inca plini de visuri, si-ntinzându-se somnoroasa, zise incet si zâmbind:
- Tu aici esti?
- Ba nu sunt aici, nu vezi ca nu sunt aici? zise el mai lacrimând de fericire.
Cum sedea el lânga ea, ea-si intinse un brat si-i cuprinse mijlocul.
- Hai, scoala, zise el desmierdând-o, e ziua-n amiaza-mare.
Ea se scula, isi netezi parul de pe frunte si-l dete pe spate, el ii cuprinse mijlocul, ea-i
inconjura grumazul si astfel trecura printre straturile de flori si intrara in palatul de marmura al
imparatului.
El o duse la imparatul si i-o arata, spuindu-i ca-i mireasa lui. Imparatul zâmbi, apoi il lua de
mâna pe Fat-Frumos, ca si când ar fi vrut sa-i spuie ceva in taina, si-l trase la o fereastra mare, pe
care vedea lacul cel intins. Ci el nu-i spuse nimica, ci numai se uita uimit la luciul lacului si ochii i se
umplura de lacrimi. O lebada isi inaltase aripele ca pe niste pânze de argint si cu capul cufundat in
apa sfâsia fata senina a lacului.
- Plângi, imparate? zise Fat-Frumos. De ce?
- Fat-Frumos, zise imparatul, binele ce mi l-ai facut mie nu ti-l pot plati nici cu lumina
ochilor, oricât de scumpa mi-ar fi, si cu toate astea vin sa-ti cer si mai mult.
- Ce, imparate?
- Vezi tu lebada cea indragita de unde? Tânar fiind, as trebui sa fiu indragit de viata si, cu
toate astea, de câte ori am vrut sa-mi fac sama... Iubesc o fata frumoasa, cu ochii gânditori, dulce ca
visele marii - fata Genarului, om mândru si salbatic ce isi petrece viata vânând prin paduri batrâne.
O, cât de aspru este el, cât e de frumoasa fata lui! Orice incercare de a o rapi a fost desarta.
Incearca-te tu!
Ar fi stat Fat-Frumos locului, dar scumpa-i era fratia de cruce, ca oricarui voinic, mai scumpa
decât mireasa.
- Imparate pre luminate, din câte noroace-ai avut, unul a fost mai mare decât toate: acela ca
Fat-Frumos ti-i frate de cruce. Hai, ca ma duc sa rapesc pe fata Genarului.
Si-si lua cai ageri, cai cu suflt de vânt, Fat-Frumos, si era sa plece. Atunci mireasa lui - Ileana
o chema - ii zise incet la ureche, sarutându-l cu dulce:
- Nu uita, Fat-Frumos, ca pe cât vei fi tu de departe, eu oi tot plânge.
El se uita cu mila la ea, o mângâie, dar apoi, desfacându-se din imbratosarile ei, se avânta pe
seaua calului si pleca in lume.
Trecea prin codri pustii, prin munti cu fruntea ninsa, si când rasarea dintre stânci batrâne
luna cam palida, ca fata unei fete moarte, atunci vedea din când in când câte-o streanta uriasa
atârnata de cer, ce incunjura cu poalele ei vârful vreunui munte - o noapte sfârticata, un castel
numai pietre si ziduri sparte.
Când se lumina de ziua, Fat-Frumos vede ca sirul muntilor da intr-o mare verde si intinsa, ce
traieste in mii de valuri senine, stralucite, care treiera aria marei incet si melodios, pâna unde
ochiul se pierde in albastrul cerului si in verdele marii. In capatul sirului de munti, drept deasupra
marii, se oglindea in fundul ei o mareata stânca de granit, din care rasarea ca un cuib alb o cetate
frumoasa, care, de alba ce era, parea poleita cu argint. Din zidurile arcate rasareau ferestre
stralucite, iar dintr-o fereastra deschisa se zarea, printre oale de flori, un cap de fata, oaches si
visator, ca o noapte de vara. Era fata Genarului.
 - Bine-ai venit, Fat-Frumos, zise ea, sarind de la fereastra si deschizând portile maretului
castel, unde ea locuia singura ca un geniu intr-un pustiu, asta-noapte mi se parea ca vorbesc c-o
stea, si steaua mi-a spus ca vii din partea imparatului ce ma iubeste.
In sala cea mare a castelului, in cenusa vetrei, veghea un motan cu sapte capete, care când
urla dintr-un cap se auzea cale de-o zi, iar când urla din câte sapte, s-auzea cale de sapte zile.
Genarul, pierdut in salbatecele sale vânatori, se departase cale de-o zi.
Fat-Frumos lua fata in brate si punând-o pe cal, zburau amândoi prin pustiul lungului marii
ca doua abia vazute inchegari ale vazduhului.
Dar Genarul, om nalt si puternic, avea un cal nazdravan cu doua inimi. Motanul din castel
mieuna dintr-un cap, iar calul Genarului necheza cu vocea lui de bronz.
- Ce e? il intreba Genarul pe calul nazdravan. Ti s-a urât cu binele?
- Nu mi s-a urât mie cu binele, ci de tine-i rau. Fat-Frumos ti-a furat fata.
- Trebuie sa ne grabim mult ca sa-i ajungem?
- Sa ne grabim si nu prea, pentru ca-i putem ajunge.
Genarul incalica si zbura ca spaima cea batrâna in urma fugitilor. In curând ii ajunse. Sa se
bata cu el, Fat-Frumos nu putea, pentru ca puterea lui nu era in duhurile intunericului.
- Fat-Frumos, zise Genarul, mult esti frumos si mi-e mila de tine. De asta data nu-ti fac
nimica, dar de alta data... tine minte!
Si, luându-si fata cu el, pieri in vânt, ca si când nu fusese.
Dar Fat-Frumos era voinic si stia drumul inapoi. El se reintoarse si gasi pe fata iar singura,
insa mai palida si mai plânsa ea parea si mai frumoasa. Genarul era dus iar la vânatoare cale de
doua zile. Fat-Frumos lua alti cai din chiar grajdul Genarului.
Asta data plecara noaptea. Ei fugeau cum fug razele lunii peste adâncile valuri ale marii,
fugeau prin noaptea pustie si rece ca doua visuri dragi; ci prin fuga lor auzeau miautele lungi si
indoite ale motanului din vatra castelului. Apoi li se paru ca nu mai pot merge, asemene celor ce vor
sa fuga in vis si cu toate acestea nu pot. Apoi un nor de colb ii cuprinse, caci Genarul venea in fuga
calului, de rupea pamântul.
Fata lui era infricosata, privirea crunta. Fara de-a zice o vorba, el apuca pe Fat-Frumos si-l
azvârli in nourii cei negri si plini de furtuna ai cerului. Apoi disparu cu fata cu tot.
Fat-Frumos, ars de fulgere, nu cazu din el decât o mâna de cenusa in nisipul cel fierbinte si
sec al pustiului. Dar din cenusa lui se facu un izvor limpede, ce curgea pe un nisip de diamant, pe
lânga el arbori inalti, verzi, stufosi raspândeau o umbra racorita si mirositoare. Daca cineva ar fi
priceput glasul izvorului, ar fi inteles ca jelea intr-o lunga doina pe Ileana, imparateasa cea balaie a
lui Fat-Frumos. ar cine sa inteleaga glasul izvorului intr-un pustiu, unde pâna-atunci nu calcase
picior de om?
Dar pe vremea aceea Domnul imbla inca pe pamânt. Intr-o zi se vedeau doi oameni
calatorind prin pustiu. Hainele si fata unuia stralucea ca alba lumina a soarelui; celalalt, mai umilit,
nu parea decât umbra celui luminat. Erau Domnul si sf. Petrea. Picioarele lor infierbântate de
nisipul pustiului calcara atuncea in racoarele si limpedele pârâu ce curgea din izvor. Prin cursul
apei cu gleznele lor sfâsiau valurile pâna la umbritul lor izvor. Acolo Domnul bau din apa si-si spala
fata... Apoi sezura amândoi in umbra - Domnul cugetând la tatal sau din cer, si sf. Petrea ascultând
pe cugete doina izvorului plângator. Când se sculara spre a merge mai departe, zise sf. Petrea:
"Doamne, fa ca acest izvor sa fie ce a fost mai inainte!". "Amin!" zise Domnul, ridicând mâna, dupa
care apoi se departara inspre mare, fara a mai privi inapoi.
Ca prin farmec peri izvorul si copacii, si Fat-Frumos, trezit ca dintr-un somn lung, se uita
imprejur...
Dar apoi isi aduse aminte ca fagaduise a rapi pe fata Genarului, ce stralucea in intunericul
serei ca o uriasa umbra. El intra in casa... fata Genarului plângea. Dar când il vazu, fata ei sensenina
cum se-nsenina o unde de o raza. El ii povesti cum inviese; atunci ea ii zise: "De rapit, nu
ma poti rapi pâna ce nu-i avea un cal asemene cu acela ce-l are tatal meu, pentru c-acela are doua
inimi; dar eu am sa-l intreb in asta sara de unde-si are calul, ca sa poti si tu sa capeti unul ca acela.
Pâna atunci insa, pentru ca sa nu te afle tata-meu, eu te voi preface intr-o floare. El sezu pe un
scaun, iar ea sopti o vraja dulce, si, cum il saruta pe frunte, el se prefacu intr-o floare rosie inchisa
ca visina coapta. Ea-l puse intre florile din fereastra si cânta de veselie, de rasuna castelul tatalui ei.
Atunci intra si Genarul.
- Vesela fata mea? si de ce esti vesela? intreba el.
- Pentru ca nu mai este Fat-Frumos ca sa ma rapeasca, raspunse ea râzând.
Se pusera la cina.
- Tata, intreba fata, de unde ai calul d-tale, cu care umbli la vânat?
- La ce-ti trebuie s-o stii? zise el incruntând sprâncenele.
- Stii prea bine, raspunse fata, ca nu vreau ca s-o stiu decât numai ia-asa, ca s-o stiu, pentru cacu
nu mai e Fat-Frumos sa ma rapeasca.
- Stii tu ca nu ma impotrivesc tie niciodata, zise Genarul.
Departe de-aicea, lânga mare, sede o baba care are sapte iepe. Ea tine oameni care sa i le
pazeasca un an (cu toate ca anul ei nu e decât de trei zile), si daca cineva i le pazeste bine, ea-l pune
sa-si aleaga drept rasplata un mânz, iar de nu, il omoara si-i pune capul intr-un par. Chiar insa daca
pazeste cineva bine iepele, totusi, ea-l vicleneste pe om, caci scoate inimile din caii toti si le pune
intr-unul singur, incât cel ce-a pazit alege mai intotdeauna un cal fara inima, care-i mai rau decât
unul de rând... Esti multamita, fata mea?
- Multamita, raspunse ea zâmbind.
Totodata, insa, Genarul ii arunca in fata o batista rosie, usoara, mirositoare. Fata se uita in
ochii tatalui sau, ca un om care se desteapta dintr-un vis, de care nu-si poate aduce aminte. Ea
uitase tot ce-i spusese tata-sau. Insa floarea din fereastra veghea printre frunzele ei ca o stea rosie
printre incretiturile unui nor.
A doua zi Genarul pleca iarasi des-dimineata la vânatoare.
Fata saruta murmurând floarea rosie si Fat-Frumos nascu ca din nimica inaintea ei.
- Ei, stii ceva? o intreba el.
- Nu stiu nimica, zise ea trista si punând dosul palmei pe fruntea ei, am uitat totul.
- Insa eu am auzit tot, zise el. Ramâi cu bine, fata mea; in curând ne vom vedea iar.
El incaleca pe un cal si disparu in pustiuri.
In arsita cea dogoritoare a zilei... vazu aproape de padure un tântar zvârcolindu-se in nisipul
fierbinte.
- Fat-Frumos, zise tântarul, ia-ma de ma du pâna-n padure, ca ti-oi prinde si eu bine. Sunt
imparatul tântarilor.
Fat-Frumos il duse pâna in padurea prin care era sa treaca.
Iesind din padure, trecu iar prin pustiu de-a lungul marii si vazu un rac atât de ars de soare,
incât nu mai avea nici putere sa se intoarca inapoi...
- Fat-Frumos, zise el, arunca-ma-n mare, ca ti-oi prinde si eu bine. Sunt imparatul racilor.
Fat-Frumos il arunca in mare si-si urma calea.
Când, inspre sara, ajunse la un bordei urât si acoperit cu gunoi de cal. Imprejur gard nu era,
ci numai niste lungi taruse ascutite, din care sase aveau fiecare-n vârf câte un cap, iar al saptelea
fara, se clatina mereu in vânt si zicea: cap! cap! cap! cap!
Pe prispa o baba batrâna si zbârcita, culcata pe un cojoc vechi, sta cu capul ei sur ca cenusa in
poalele unei roabe tinere si frumoase, care-i cauta in cap.
- Bine v-am gasit, zise Fat-Frumos.
- Bine-ai venit, flacaule, zise baba sculându-se. Ce-ai venit? ce cauti? Vrei sa-mi pasti iepele
poate?
- Da.
- Iepele mele pasc numai noaptea... Uite, chiar de-acu poti sa pornesti cu ele la pascut... Fata
hai! ia da tu flacaului demâncatul ce i-am facut eu si porneste-l.
Alaturi cu bordeiul era sub pamânt o pivnita. El intra in ea, si acolo vazu sapte iepe negre
stralucite - sapte nopti, care de când erau nu zarise inca lumina soarelui. Ele nechezau si bateau din
picioare.
Nemâncat toata ziua, el cina ce-i daduse baba s-apoi, incalecând pe una din iepe, mâna pe
celelalte in aerul intunecos si racoare al noptii. Dar incet, incet simti cum se strecoara un somn de
plumb prin toate vinele lui, ochii i se painjinira si el cazu ca mort in iarba pajistei. El se trezi pe
când mijea de ziua. Când colo, iepele nicaieri. El isi credea capul pus in teapa, când vede iesind din
padure-n departare cele sapte iepe alungate de un roi nemarginit de tântari si un glas subtire-i zise:
- Mi-ai facut un bine, ti l-am facut si eu.
Când se intoarse cu caii, baba incepu sa turbe, sa rastoarne casa cu susu-n jos si sa bata fata,
care nu era de vina.
- Ce ai, mama? intreba Fat-Frumos.
- Nimica, zise ea, mi-a venit si mie toane. Asupra ta n-am nimica... sunt foarte multumita.
Apoi intrând in grajd, incepu sa bata caii, tipând: Ascundeti-va mai bine, bata-v-ar mama lui
Dumnezeu, ca sa n u va mai gaseasca, uciga-l crucea si manânce-l moartea!
A doua zi porni cu caii, dar iar cazu jos si adormi pâna ce mijea de ziua. Desperat, era sa ieie
lumea-n cap, când deodata vede rasarind din fundul marii cei sapte cai, muscati de-o gramada de
raci.
- Mi-ai facut un bine, zise un glas, ti l-am facut si eu.
Era imparatul racilor.
El mâna caii-nspre casa si vede iar o priveliste ca-n ziua trecuta.
Insa in cursul zilei roaba babei s-apropie de el si-i zise incet strângându-l de mâna:
- Eu stiu ca tu esti Fat-Frumos. Sa nu mai manânci din bucatele ce-ti fierbe baba, pentru ca-s
facute cu somnoroasa... Ti-oi face eu altfel de bucate.
Fata, intr-ascuns, ii facu merinde, si-nspre sara, când era sa plece cu caii, isi simti ca prin
minune capul treaz.
Spre miezul noptii se-ntoarse acasa, mâna caii in grajd, ii incuie si intra in odaie. Pe vatra
cuptorului in cenusa mai licurea câtiva carbuni. Baba sta intinsa pe laita si intepenita ca moarta. El
gândi c-a murit s-o scutura. Ea era ca trunchiul si nu se misca deloc. El trezi fata, ce dormea pe
cuptor.
-Uite, ti-a murit baba.
- As! asta sa moara!? raspunse ea suspinând. Adevarat ca acu e ca si moarta. Acu-i
miazanoaptea... un somn amortit ii cuprinde trupul... dar sufletul ei cine stie pe la câte raspinteni
sta, cine stie pe câte cai a vrajilor umbla... Pâna ce cânta cocosul, ea suge inimile celor ce mor, ori
pustieste sufletele celor nenorociti. Da, badica, mâine ti se-mplineste anul, ia-ma si pe mine cu d-ta,
ca ti-oi fi de mare folos. Eu te voi scapa din multe primejdii pe care ti le pregateste baba.
Ea scoase din fundul unei lazi hârbuite si vechi o cute, o perie si o naframa.
A doua zi de dimineata i se implinise lui Fat-Frumos anul. Baba trebuia sa-i dea unul din cai
s-apoi sa plece cu Dumnezeu.
Pe când prânzeau, baba iesi pâna in grajd, scoase inimile din câtesisapte cai spre a le pune pe
toate intr-un tretin slab, caruia-i priveai prin coaste. Fat- Frumos se scula de la masa si dupa
indemnarea babii se duse sa-si aleaga calul ce trebuia sa si-l ieie. Caii cei fara inimi era de un negru
stralucit, tretinul cel cu inimele sta culcat intr-un colt pe-o movila de gunoi.
- Pe acesta-l aleg eu, zise Fat-Frumos, aratând la calul cel slab.
- Da' cum Doamne iarta-ma, sa slujesti tu degeaba?! zise baba cea vicleana. Cum sa nu-ti iei
tu dreptul tau? Alege-ti unul din caii isti frumosi... oricare-ar fi, ti-l dau.
- Nu, pe acesta-l voi, zise Fat-Frumos, tinând la vorba lui.
Baba scrâsni din dinti ca apucata, dar apoi isi strânse moara cea hârbuita de gura, ca sa nu
iasa prin ea veninul ce-i rascolea inima pestrita.
- Hai, ia-ti-l! zise-n sfârsit.
El se urca pe cal cu buzduganul de-a umere. Parea ca fata pustiului se ia dupa urmele lui si
zbura ca un gând, ca o vijelie printre volburele de nasip ce se ridicau in urma-i.
Intr-o padure il astepta fata fugarita. El o urca pe cal dupa dânsul si fugea mereu.
Noaptea inundase pamântul cu aerul ei cel negru si racoare.
- Ma arde-n spate! zise fata.
Fat-Frumos se uita inapoi. Dintr-o volbura nalta, verde se vedeau nemiscati doi ochi de
jeratic, a caror raze rosii ca focul ars patrundeau in rarunchii fetei.
- Arunca peria, zise fata.
Fat-Frumos o asculta. Si deodata-n urma-le vazura ca se ridica o padure neagra, deasa, mare,
infiorata de un lung freamat de frunze si de un urlet flamând de lupi.
- Inainte! striga Fat-Frumos calului, care zbura asemenea unui demon urmarit de un blestem
prin negura noptii. Luna palida trecea prin nouri suri ca o fata limpede prin mijlocul unor visuri
turburi si seci.
Fat-Frumos zbura... zbura necontenit.
- Ma arde-n spate! zise fata c-un geamat apasat, ca si când s-ar fi silit mult ca sa nu spuie
inca.
Fat-Frumos se uita si vazu o bufnita mare si sura, din care nu straluceau decât ochii rosii, ca
doua fulgere lantuite de un nor.
- Arunca cutea, zise fata.
Fat-Frumos o arunca.
Si deodata se ridica din pamânt un colt sur, drept, neclintit, un urias impietrit ca spaima, cu
capul atingând norii.
Fat-Frumos vâjâia prin aer asa de iute, incât i se parea ca nu fuge, ci cade din inaltul cerului
intr-un adânc nevazut.
- Ma arde, zise fata.
Baba gaurise stânca intr-un loc si trecea prin ea prefacuta intr-o funie de fum, a carei capat
dinainte ardea ca un carbune.
- Arunca naframa, zise fata.
Fat-Frumos o asculta.
Si deodata vazura in urma-le un luciu intins, limpede, adânc, in a carui oglinda balaie se
scalda in fund luna de argint si stelele de foc.
Fat-Frumos auzi o vraja lunga prin aer si se uita prin nori. Cale de doua ceasuri - pierduta in
naltul cerului - plutea incet, incet prin albastrul tariei Miazanoaptea batrâna, cu aripile de arama.
Când baba inota smintita pe la jumatatea lacului alb, Fat-Frumos arunca buzduganu-n nori si
lovi Miazanoaptea in aripi. Ea cazu ca plumbul la pamânt si croncani jalnic de douasprezece ori.
Luna s-ascunse intr-un nor si baba, cuprinsa de somnul ei de fier, se afunda in adâncul cel
vrajit si necunoscut al lacului. Iar in mijlocul lui se ridica o iarba lunga si neagra. Era sufletul cel
osândit al babei.
- Am scapat, zise fata.
- Am scapat, zise calul cu sapte inimi. Stapâne, adaogi calul, tu ai izbit Miazanoaptea, de a
cazut la pamânt cu doua ceasuri inainte de vreme, si eu simt sub picioarele mele rascolindu-se
nasipul. Scheletele inmormântate de volburele nasipului arzator al pustiilor au sa scoale spre a se
sui in luna la benchetele lor. E primejdios ca sa umbli acuma. Aerul cel inveninat si rece al sufletelor
lor moarte v-ar pute omorâ. Ci mai bine voi culcati-va, si eu pân-atuncea m-oi intoarce la mama, ca
sa mai sug inc-o data laptele cel de vapaie alba a tâtelor ei, pentru ca sa ma fac iar frumos si
stralucit.
Fat-Frumos il asculta. Se dete jos de pe cal si-si asternu mantaua pe nasipul fierbinte.
Dar ciudat... ochii fetei se-afundase in cap, oasele si incheieturile fetei ii iesise afara, pielita
din oachesa se facu vânata, mâna grea ca plumbul si rece ca un sloi de gheata.
- Ce ti-i? o intreba Fat-Frumos.
- Nimic, nu mi-i nimica, zise ea cu glasul stins; si se culca in nasip, tremurând ca apucata.
Fat-Frumos dadu drumul calului, apoi se culca pe mantaua ce si-o asternuse. El adormi; cu
toate acestea,-i parea ca nu adormise. Pelitele de pe lumina ochiului i se inrosise ca focul, si prin ele
parea ca vede cum luna se cobora incet, marindu-se spre pamânt, pâna ce parea ca o cetate sfânta si
argintie, spânzurata din cer, ce tremura stralucita... cu palate nalte, albe... cu mii de ferestre
trandafirii; si din luna se scobora la pamânt un drum imparatesc, acoperit cu prund de argint si
batut cu pulbere de raze.
Iara din intinsele pustii se rascoleau din nasip schelete inalte... cu capete seci de oase...
invalite in lungi mantale albe, tesute rar din fire de argint, incât prin mantale se zareau oasele albite
de secaciune. Pe fruntile lor purtau coroane facute din fire de raze si din spini auriti si lungi... si
incalicati pe schelete de cai, mergeau incet-incet... in lungi siruri... dungi miscatoare de umbre
argintii... si urcau drumul lunei, si se pierdeau in palatele inmarmurite ale cetatii din luna, prin a
caror feresti se auzea o muzica lunateca... o muzica de vis.
Atunci i se paru ca si fata de lânga el se ridica incet... ca trupul ei se risipea in aer, de nu
ramâneau decât oasele, ca, inundata de o manta argintie, apuca si ea calea luminoasa ce ducea in
luna. Se ducea in turburea imparatie a umbrelor, de unde venise pe pamânt, momita de vrajile
babei.
Apoi pelita ochilor lui se inverzi.. se innegri si nu mai vazu nimica.
Când deschise ochii, soarele era sus de tot. Fata lipsea si aievea. Dar in pustiul arid necheza
calul frumos, stralucit, imbatat de lumina aurita a soarelui, pe care el acu o vedea pentru-ntâia oara.
Fat-Frumos se avânta pe el, si-n rastimpul câtorva gânduri fericite ajunse la castelul incoltit
al Genarului.
De asta data, Genarul vâna departe cale de sapte zile.
El o lua pe fata pe cal dinaintea lui. Ea-i cuprinse gâtul cu bratele ei si-si ascunse capul in
sânul lui, pe când poalele lungi ale hainei ei albe atingeau din zbor nasipul pustiei. Mergeau asa de
iute, incât i se parea ca pustiul si valurile marii fug, iar ei stau pe loc. Si numai incet se auzea
motanul mieunând din câte sapte capetele.
Pierdut in paduri, Genarul isi aude calul nechezând.
- Ce e? il intreba.
- Fat-Frumos iti fura fata, raspunse calul nazdravan.
- Pute-l-om ajunge? intreba Genarul mirat, pentru ca stia ca-l omorâse pe Fat-Frumos.
- Nu, zau, raspunse calul, pentru c-a incalecat pe un frate al meu, care are sapte inimi, pe
când eu n-am decât doua.
Genarul isi infipse adânc pintenii in coastele calului, care fugea scuturându-se... ca o vijelie.
Când il vazu pe Fat-Frumos in pustiu, zise calului sau:
- Spune fratâni-tau sa-si arunce stapânul in nori si sa vina la mine, ca l-oi hrani cu miez de
nuca si l-oi adapa cu lapte dulce.
Calul Genarului ii necheza fratini-sau ceea ce-i spusese, iar frate-sau i-o spuse lui FatFrumos.
- Zi fratini-tau, zise Fat-Frumos calului sau, sa-si arunce stapânul in nori, si l-oi hrani cu
jaratec si l-oi adapa cu para de foc.
Calul lui Fat-Frumos necheza asta fratini-sau, si acesta azvârli pe Genarul pâna in nori. Norii
cerului inmarmurira si se facura palat sur si frumos, iar din doua gene de nouri se vedea doi ochi
albastri ca cerul, ce rapezeau fulgere lungi. Erau ochii Genarului, exilat in imparatia cerului.
Fat-Frumos domoli pasul calului si aseza pe fata pe acela al tatâne-sau. O zi inca, si ajunsera
in mândra cetate a imparatului.
Lumea-l crezuse mort pe Fat-Frumos, si de aceea, când se imprastie faima venirii lui, ziua-si
muie aerul in lumina de sarbatoare si oamenii asteptau murmurând la faima venirii lui, cum vuieste
un lan de grâu la suflarea unui vânt.
Dar ce facuse in vremea aceea Ileana imparateasa?
Ea, cum plecase Fat-Frumos, s-a inchis intr-o gradina cu nalte ziduri de fier, si acolo,
culcându-se pe pietre reci, cu capul pe un bolovan de cremene, plânse intr-o scalda de aur, asezata
lânga ea, lacrimi curate ca diamantul.
In gradina cu multe straturi, neudata si necautata de nimeni, nascura din pietris sterp, din
arsita zilei si din secaciunea noptii flori cu frunze galbene si c-o coloare stinsa si turbure ca turburii
ochi ai mortilor - florile durerii.
Ochii imparatesei Ileana, orbiti de plâns, nu mai vedeau nimica, decât i se parea numai ca-n
luciul baiei, plina de lacrimile ei, vedea ca-n vis chipul mirelui iubit. Ci ochii ei, doua izvoare secate,
incetase a mai varsa lacrimi. Cine-o vedea cu parul ei galben si lung, despletit si imprastiat ca cretii
unei mantii de aur pe sânul ei rece, cine-ar fi vazut fata ei de-o durere muta, sapata parca cu dalta
in trasaturele ei, ar fi gândit ca-i o inmarmurita zâna a undelor, culcata pe un mormânt de prund.
Dar cum auzi vuietul venirii lui, fata ei se-nsenina; ea lua o mâna de lacrimi din baie si stropi
gradina. Ca prin farmec, foile galbene ale aleilor de arbori si ale straturilor se-nverzira ca smaraldul.
Florile triste si turburi se-nalbira ca margaritarul cel stralucit, si din botezul de lacrimi luara
numele de lacramioare.
Imparateasa cea oarba si alba umbla incet prin straturi si culese in poale o multime de
lacramioare, pe care apoi, asternându-le lânga baia de aur, facu un pat de flori.
Atunci intra Fat-Frumos.
Ea s-arunca la gâtul lui, insa, amutita de bucurie, ea nu putu decât sa indrepte asupra-i ochii
sai stinsi si orbi, cu care ar fi vrut sa-l soarba in sufletul ei. Apoi ea il lua de mâna si-i arata baia de
lacrimi.
Luna limpede inflorea ca o fata de aur pe seninul cel adânc al ceurului. In aerul noptii, FatFrumos
isi spala fata in baia de lacrimi, apoi, invalindu-se in mantaua ce i-o tesuse din raze de luna,
se culca sa doarma in patul de flori. Imparateasa se culca lânga el si visa in vis ca Maica Domnului
desprinsese din cer doua vinete stele ale diminetii si i le asezase pe frunte.
A doua zi, desteptata, ea vedea...
A treia zi se cununa imparatul cu fata Genarului.
A patra zi era sa fie nunta lui Fat-Frumos.
Un roi de raze venind din cer a spus lautarilor cum horesc ingerii când se sfinteste un sfânt, si
roiuri de unde rasarind din inima pamântului le-a spus cum cânta ursitorile când urzesc binele
oamenilor. Astfel, lautarii maiestrira hore nalte si urari adânci.
Trandafirul cel infocat, crinii de argint, lacramioarele sure ca margaritarul, mironositele
viorele si florile toate s-adunara, vorbind fiecare in mirosul ei, si tinura sfat lung cum sa fie
luminele hainei de mireasa; apoi incredintara taina lor unui curtenitor fluture albastru stropit cu
aur. Acesta se duse si flutura in cercuri multe asupra fetei miresii când ea dormea s-o facu sa vada
intr-un vis luciu ca oglinda cum trebuie sa fie imbracata. Ea zâmbi când se visa atât de frumoasa.
Mirele-si puse camasa de tort de raze de luna, brâu de margaritare, manta alba ca ninsoarea.
Si se facu nunta mândra si frumoasa, cum n-a fost alta pe fata pamântului.
S-au trait in pace si in liniste ani multi si fericiti, iar dac-a fi adevarat ce zice lumea, ca pentru
fetii-frumosi vremea nu vremuieste, apoi poate c-or fi traind si astazi.
CALIN NEBUNUL
Era odat-un imparat s-avea trei fete si erau asa de frumoase, de la soare te puteai uita, da la
dansele ba. Acu, cele doua erau cum erau, da cea mijlocie nici se mai povesteste frumusetea ei. Acu
cati feciori de-mparati si de ghinarari au cerut-o, imparatul n-a vrut sa le-o deie. Acu-ntr-o seara au
venit trei tineri si le-au cerut, da el n-a vrut sa le dea. Acu ei au iesit afara si unul dintr-insii a prins
a fluiera cat s-a facut un nor mare si nu s-au mai vazut nici ei, nici fetele. Le-a rapit.
Acu-mparatul a scos veste-n tara ca cine-a gasi fetele le da de nevasta. Acu-n satu cela-amparatului
era un om s-avea trei flacai. Doi erau cum erau, da unul era prost, sedea-n cenusa si-l
chema Calin Nebunul. S-au zis acei doi frati: “Haidem si noi sa cautam fetele-mparatului”. Da’ Calin
a zis: “Hai si eu cu voi“. S-acei doi au zis: “Hai“. Si-mparatul a zis ca care s-a porni dupa fete le da
bani de cheltuiala si straie de primeneala. Acu ei au facut un arc s-au zis ca unde l-a zvarli, pana
unde-a ajunge, acolo sa poposeasca.
A aruncat cel mare s-a mers vo doua zile s-a ajuns. A aruncat si cel mijlociu si tot asa degraba
a ajuns. Da cand a aruncat Calin Nebunul, a mers trei luni de zile, zi si noapte, si de-abia a ajuns.
Acu ei, mergand pe drum, au gatit si cremenea si amnaru. De-abia au avut cu ce atata oleaca de foc.
S-au zis asa ei inde ei ca sa pazeasca focul unul din ei cat or dormi ceilalti doi, ca daca s-a stinge
focul, ii taie capul celui ce-a pazit dintr-insii. Acu s-au culcat cei doi, si cel mare a ramas sa
pazeasca. Pe la miezul noptii s-a auzit un vuiet grozav. Era un zmeu cu trei capete.
— Cum ai putut sa-mi calci mosiile de la tata-meu far’ de voia nimanui? Hai la lupta!
— Hai!
Si s-au luptat ei, s-au luptat, pan’ acu l-a omorat pe zmeu si a facut din capetele lui trei capiti
de carne. Acu se trezesc cei doi.
— Uite, voi ati dormit, da’ eu uite ce lupt-am avut.
Acu a doua noapte cel mijlociu era sa stea de straja. Iar pe la miezul noptii se aude-un vuiet.
— Cum ai putut sa-mi calci mosiile lui tata-meu fara voia nimanui? Aista era cu patru capete.
— Hai la lupta!
— Hai!
Si l-a omorat si pe acesta s-a facut patru capiti de carne din capetele lui. Acu, cand s-au trezit
ei, o-nceput sa-i deie de grija lui Calin Nebunul ca sa pazeasca bine focul. Acu el a treia noapte era
sa fie. Acu iar pe la miezul noptii s-auzi un huiet mare. Un zmeu era — cu opt capete.
— Hi! zice Calin Nebubul, — ca si zmeul era nazdravan, si stia de dansul — hai la lupta!
— Hai!
Cat se lupta, se lupta cat de cat sa nu se deie zmeul. I-a taiat Calin Nebunul o ureche s-a picat
o picatura de sange s-a stins focul. S-asa, pi-ntuneric, s-o nceput ei a lupta s-in sfarsit l-a omorat
Calin Nebunul s-a facut opt capiti de carne. Acu ce sa faca el? Foc nu-i. S-a luat el si mergea asa
suparat prin padure s-a ajuns la un copac nalt si s-a suit in varful lui s-a vazut in departare o zare de
foc. Scoboara el si se porneste s-ajung-acolo si-ntalneste un om pe drum.
— Buna noapte!
— Multumesc d-tale!
— Da’ cine esti d-ta?
— Eu-s De-cu-sara.
Calin Nebunul l-apuca si-l leaga de-un copac cot la cot. Mai merge el o bucata buna, si mai
intalneste un om.
— Buna noapte.
— Multumesc d-tale.
— Da’ cine esti d-ta?
— Eu is Miezu-noptii.
Ia si pe-acela si-l leaga iar de-un copac. Mai merge el inainte si mai intalneste un om.
— Buna noapte.
— Multumesc d-tale.
— Da’ cine esti d-ta?
— Eu is Zori-de-ziua.
Il leaga si pe-acela. El i-a legat, ca lui i-era frica sa nu se faca ziua.
In sfarsit, ajunge el acolo. Acolo era o groapa mare s-un cazan c-o pereche de pirosteie mari,
si-ntr-insul fierbea vo doua-trei vaci simprejurul pirosteilor se cocea o turta. Si imprejurul ei
dormeau doisprezece zmei si doua zmeoaice, mamele lor.
Acu Calin Nebunul ia vo doi taciuni intr-un harb s-un carbune-n lulea si, plecand, iaca, i-a
venit asa o mirozna de buna din demancat, si, luand o bucatica, a curs apa clocotita pe urechea unui
zmeu si el a tipat strasnic, ca toti s-au trezit si l-au prins pe Calin Nebunul.
S-au vrut sa-l omoare si el a zis:
— Ma rog d-lor-voastre, lasati-ma, ca sunt om sarac!
Da’ ei au zis asa:
— Daca tu ne-i aduce pe fata-mparatului Rosu, noi te-om lasa.
Da’ el a zis:
— Da’ de ce n-o luati d-voastra, ca sunteti mai multi si mai tari?...
— Da’ noi suntem duhuri necurate, si-mparatul are un cocos s-un catel. Noi, cand neapropiem
de palatul lui, cocosul canta si catelul bate, si noi trebuie sa fugim... Da’ tu-i putea mai
bine, ca esti om pamantean.
Da’ Calin Nebunul, viclean:
— Haideti si d-voastra cu mine, ca-s eu om pamantean si catelul n-a bate, nici cocosul n-a
canta.
Da’ Calin Nebunul se uita si vede-un voinic ca si dansul, legat cot la cot de-un copac, si cand a
vazut ca s-a pornit Calin Nebunul, el s-a smucit strasnic, incat au ramas mainile la copac si el a
fugit.
Si ei merg, merg pan ce-ajung la poarta-mparatului. Si era o poarta mare de fier, ca nu era-n
stare sa treaca nime afara de Calin Nebunul. Si el s-a suit pe poarta s-a zis zmeilor:
— Hai sa va iau cate pe unul de chica sa va dau in ograda.
Si lua tot lua cate unul si cu palosul le taia capul, pan ce a taiat la toti. S-a intrat in ograda, damparatul,
de grozav zid si poarta ce avea, usile erau toate deschise. Calin Nebunul s-a suit sus pe
scari, si scarile erau de aur batute cu diamant, s-a intrat in casa unde dormea fata. Da’ era luna s-o
mandreate afara, si luna batea in casa unde dormea fata. Da’ fata era asa de frumoasa de cat de
nepovestit. Calin Nebunul a sarutat-o si i-a luat inelul de pe mana si s-a dus.
Cand a ajuns la zmeii cei taiati, le-a taiat varfurile limbilor la toti doisprezece si le-a pus in
basma s-a trecut poarta si s-a pornit la drum. A mers pan ce-a ajuns la cazan. A putut prinde o
zmeoaica s-a taiat-o, da una a scapat. A luat pe degetu ista mic turta si pe cellalt cazanu cu carne sintr-un
harb oleaca de foc si s-a pornit la drum.
S-a ajuns la Zori-de-ziua si i-a dat o bucat’ de carne s-o bucat’ de turta, l-a dezlegat s-a zis:
— Hai, du-te!
Mai merge el, ajunge la Miezu-noptii si-i da s-aceluia o bucat’ de carne s-o bucat’ de turta si-i
da drumul s-aceluia.
Cand a ajuns la De-cu-sara, era mai mult mort de cand era legat. Ii da s-aceluia o bucat’ de
carne s-o bucat’ de turta si-i zice:
— Du-te, bre, ’n pace!
Cand a ajuns, n-a apucat a atata focul, si soarele acu era sus. Fratii lui atata dormise, c-acuntrase
mai de-un stanjen in pamant. Cand s-au trezit, a zis:
— I, Calin Nebune, lung-a mai fost noaptea asta!
Da’ Calin Nebunul nimica nu le-a povestit din ceea ce s-a petrecut cu dansul noaptea. Au
pregatit ei iar sa se porneasca s-a zvarlit tot Calin Nebunul arcul s-au mers ei asa pan’ la Padurea de
aur. Cand au ajuns acolo, le-a zis Calin Nebunul asa:
— Fratilor, voi nu-ti putea trece-n padurea asta. Faceti-va voi o coliba aici si stati si ma duc eu
singur.
Asa, el s-a pornit. Cand a ajuns in mijlocul Padurii cei de aur, fata cea mare a imparatului
facea de mancat zmeului ei.
— Buna vreme, fata de-mparat!
— Multumesc, d-tale, Calin Nebune. De numele d-tale am auzit, dar a vedea nu te-am vazut.
Da’ fugi ca dac-a veni zmeul te ucide.
— Da cat mananca zmeul tau?
Fata zice:
— Patru cuptoare de paine, patru vaci fripte si patru antaluri de vin.
Zice:
— Ia sa vad eu, le-oi putea manca?
Se pune Calin Nebunul si mananca toate.
Iaca, vine si zmeul.
— Buna vreme, cane de zmeu!
— Multumesc, Calin Nebune!
— Am venit sa iau pe fata. Na, hai la lupta!
— Stai, sa mananc ceva.
— Da’ ca, zice, eu ti-am mancat mancarea.
— Cu atat mai bine, zice, eu sunt usor si tu esti greu.
Si se iau la lupta si se lupta si-l omoara Calin Nebunul. Pe urma zice fetei:
— Ramai aici, ca eu ma duc sa scot cele doua surori ale tale.
Si se porneste. Ajunge-n mijlocul Padurii cei de argint.
Fata cea mijlocie facea de mancat s-aceea. Da’ el, cum a vazut-o, i-a cazut strasnic de draga.
— Buna vreme, fata de-mparat!
— Multumesc d-tale, Calin Nebune! De numele d-tale am auzit, d-a vedea nu te-am vazut.
Da’ si Calin Nebunul era frumos, si fetei i-a cazut drag. Da’ fata-i zice:
— Fugi, ca dac-a veni zmeul te ucide!
— Da cat mananca zmeul?
— Opt cuptoare de paine, opt vaci fripte si opt antaluri de vin.
— Ada-ncoace, sa vad, oi putea manca?
Si mananca tot. Iaca, vine si zmeul.
— Buna vreme, caine de zmeu!
— Multumesc, Calin Nebune.
— Hai la lupta!
— Stai, sa mananc ceva.
— Ca eu ti-am mancat mancarea!
— Mi-o fi mai usor la lupta.
Si se iau, se lupta si se lupta, si-l omoara Calin Nebunul.
Da lui asa-i era de draga fata, de a luat-o cu dansul la Padurea de arama. Cand a ajuns in
mijlocul padurii, s-aceea facea de mancat. Aceea nu-l stia, da vazandu-l cu sora-sa a-nteles.
— Unde-ti este barbatul tau?
— La vanat, Calin Nebune. Da’ fugi, c-aista te omoara!
— Cat mananca el?
— Douasprezece cuptoare de paine, douasprezece vaci fripte si douasprezece antaluri de vin.
— Ia sa vad eu, oi manca?
Mananca Calin Nebunul, mananca, cand la un antal de vin nu-l poate bea si zice-asa:
— Cu atata-i mai tare zmeul decat mine.
Iaca, vine si zmeul.
— Buna vreme, cane de zmeu!
— Multumesc d-tale, Calin Nebune!
— Am venit sa-ti iau pe fata.
— Ba pe fata nu-i lua-o.
— Hai la lupta!
— Numai sa mananc ceva.
— Eu demancatul ti l-am mancat!
— Eu oi fi mai usor, tu mai greu. Hai la lupta!
— Hai!
Se lupta, se lupta, cat de cat sa nu sa deie zmeul.
Zice zmeul:
— Hai, eu m-oi face o para rosa, tu te fa o para verde.
Da’ el cu asta a gresit, ca para rosa-i mai moale, para verde-i mai tare.
Iaca, trecu pe-acolo o cioara pe sus.
Si-i zice zmeul:
— Cioara, cioara, moaie-ti aripa ta-n apa si stinge para ast’ verde.
Da’ Calin Nebunul zice:
— Imparate prenaltate, moaie-ti aripa ta-n apa si stinge para ast’ rosie.
Cioara, cand a auzit — stii d-ta, a urcat-o — indata s-a dus. Dupa ce-a udat-o, a-nceput a ciupi
dintr-insa, s-atata sange a-nceput a curge, de umblai pan’ in genunchi.
De acolea el s-a luat cu fetele si s-a pornit.
A ajuns in Padurea de aur s-a luat si pe cea mare si s-a pornit s-a ajuns la fratii lui.
S-a zis asa:
— Fratilor, pe aste doua le-ti lua voi, dar ast’ mijlocie e-a mea; si s-a culcat sa doarma.
Si fratii s-au sfatuit asa: ca sa-l omoare nu se putea, da sa-i taie picioarele si sa ieie fetele si sa
se duca la-mparatul si sa zica ca ei le-au scos.
Si i-au taiat picioarele cand dormea s-au luat fetele si s-au pornit (asa era de trudit de lupte,
incat n-a simtit cand i-au taiat picioarele).
In zori de ziua se trezeste el. Se vede far’ de picioare. Ce sa faca? Da’ picioarele i le-au luat de
acolo, ca altmintrele el le-ar fi pus, ca era nazdravan.
S-a luat el incetisor s-a intrat in Padurea ast’ de aur. A mers vo trei zile si vo trei nopti s-a
ajuns la un palat, asa de frumosu-i, de nu tendurai sa te uiti la dansul. S-a auzit un cantec asa de
jale, de i-a rupt inima. Se ia el incetisor si se suie pe scarile cele si vede acolo pe voinicul ce-si
rupsese mainile la zmei.
— Buna vreme, voinice!
— Multumesc d-tale, Calin Nebune, da’ ce-ai patit?
Si el incepe a-i spune toate cate-a patit.
— Hai sa fim frati de cruce!
— Hai!
— Da d-ta cine esti? l-intreaba Calin Nebunul.
— Eu, zice, s-un fecior de-mparat, si padurile astea au fost toate a tatane-meu si ni le-a luat
zmeii; da’ de cand ai omorat pe zmei, acu iar suntem noi in stapanire, si eu pentru ca-s far’ de maini
traiesc aici. Eu far’ de maini, tu far’ de picioare, om trai bine.
Calin Nebunul se prinde cu mainile de gatul feciorului de-mparat si se primbla prin padure.
Asa intr-o zi, aude un fosnet in frunze. Da’ fratele lui cel de cruce zice asa:
— Eu m-oi apropia incetisor si ti-oi da drumul, si tu prinde cu mainile.
Dandu-i drumul, prinde pe zmeoaica cea scapata si zice asa:
— Fa-mi mie picioare si istuia maini, ori te omoram.
Si zmeoaica zice:
— Ia, aicea, ca de un stanjin de departe, este o balta; vara-te acolo, ca-i iesi cu picioare si
istlalt cu maini.
Da’ Calin Nebunul, mehenghiu:
— Vara-te tu intai.
— Ei... ba varati-va d-voastra!
Da’ Calin Nebunul rupe o crenguta verde s-o moaie-n apa ceea s-o scoate uscata, s-o-ncepe a
pumni, ca ce-a vrut sa-i usuce.
— Ma rog, nu ma bate, caci este la dreapta alta balta.
Calin Nebunul vara o crenguta uscata s-o scoate verde, si se vara el acolo si se scoate cu
picioare si cellalt cu maini. Si ia s-o omoara pe zmeoaica, ca stia ca-n orice vreme are sa-i faca rau.
De acolo ei se iau iar si zice Calin Nebunul asa:
— De-acu eu ma duc sa-mi caut pe nevasta mea, da-ntai hai sa ma duc intr-un loc care ti-am
spus eu, la fata-mparatului Rosu.
Si se iau si se pornesc. Mergand ei printr-o padure, aproape de curtea-mparatului, o cules
Calin Nebunul o basma de alune. Ajungand la poarta, a auzit un vuiet mare. Da’ei erau imbracati cu
itari si cu cojoc si-ncinsi cu chimiri. Da’baba cea de la poarta era de-a noastra.
— Buna seara, matusa!
— Multumesc d-tale, voinice!
— Da’ ce-i aici, ce s-aude?
— Se marita fata-mparatului.
— Da’ cine o ia?
— Bucatarul, c-o ucis doisprezece zmei.
Da’ Calin Nebunul ii zice-asa babei:
— Matusa, iaca-ti dau un caus de galbeni, sa-mi faci ce ti-oi zice.
— Ti-oi face, voinice.
El a luat basmaua ceea de alune. Era basma de-a noastre — neagra, cu floricele p-imprejur —
s-a pus inelu-n mijloc s-a zis asa:
— Du, matusa, si pune dinaintea imparatului, macar ca te-or ghionti si te-or da afara, vara-teasa,
cu de-a sila.
Baba s-a dus s-a intrat in ghionturi, ca acolo, s-a pus pe masa, s-a iesit. Cand i-a dat Calin
Nebunul causul cel de galbeni, ea strasnic s-a bucurat... ca ea nu cat sa-l fi avut in viata ei, dar nici
nu l-a vazut.
Imparatul cand a pus mana pe basma, alunele a-nceput a durai pe masa s-a ramas inelu-n
mijloc.
Fata a zis:
— Iaca, tata, inelul meu, pe care nu se stie cum l-am prapadit.
Imparatul a-nceput a striga:
— Cine-a adus basmaua cu alunele?
Logofetii au spus ca baba cea de la poarta. Degrab-au strigat saduca cine-a adus. Se ia Calin
Nebunul si intra. Da’mirele, tiganul, sedea pe trei perini de puf. Cand a fost Calin Nebunul in pragul
usei, o perina a cazut de sub tigan. Cand a fost in mijlocul casei, a picat s-a doua si tiganu-a zis:
“Incet, sa nu ma tavalesti”. Cand a fost langa-mparatul, a cazut s-a treia perina, ca de! tiganului nu i
se cadea sa sada.
Zice-mparatul:
— Cum, voinice, inelul fetei mele a ajuns la d-ta?
— Imparate prenaltate! Iaca cum si iaca cum.
Da’tiganul:
— Ce spui minciuni, ca eu am ucis zmeii...
Da’ Calin zice:
— Imparate, s-aduca toti zmeii, sa vezi: este varful limbilor?
A adus, si cu adevarat nu era. Atunci el le-a scos si i le-a aratat.
Atunci imparatu-a strigat s-aduca calul cel mai bun din grajd si-a legat pe tigan la coada
calului, s-a pus s-un sac de nuci s-a dat bici calului... Unde pica nuca, pica si bucatica din tigan.
Acu-mparatul a zis:
— De-acu, voinice, mi-i fi ginere.
— Da’Calin a zis:
— Ba nu,-mparate, ca mie alta mi-a cazut draga, da eu am un frate de cruce aici cu mine, tot
fecior de-mparat, s-o ieie-acela.
Si l-a adus, desi fata ar fi vrut mai degraba dupa Calin Nebunul; dar, da, cu istalalt era
potrivita. S-a facut o nunta strasnica, de-a tinut vo trei saptamaini; luminatii, lautari, ce nu era?
Si de-acolo a zis Calin Nebunul:
— De-acu ma duc sa-mi gasesc pe-a mea.
Cat plangeau ei si staruia, da’ n-a putut sa-l potriveasca sa ramaie. S-a pornit. Cand a ajuns el
la casa tatani-sau, era un palat strasnic s-un card de porci, si-l pastea un baietel ca de vro sapte ani.
Ca de cand ii taiase picioarele, acu era vo opt ani de zile.
— Buna vreme, baietele!
— Multumim d-tale, bade!
— Cine sade-n curtile ieste?
— Ia, niste voinici care au luat niste fete de-mparat, care le luase zmeii.
— Da’ cum traiesc ei, pe care fete au luat?
— Cel mai mare a luat pe fata cea mare, cel mijlociu a luat pe cea mica.
— Da’ cea mijlocie?
— Aia au pus-o de pazeste gainaria.
— Da’ tu a cui esti?
— Mama-mi spune ca-s a lui Calin Nebunul, cine-a mai fi acela...
Da el, cand a auzit asa, numai el stia inima lui, ca da, sa ierti mata, cinstita fata matale! era a
lui.
— Da’ ma rog, bade, ajuta-mi a da porcii-n ocol.
Merg porcii, merg, cand o scroafa nu vrea sa intre.
Calin Nebunul a trantit cu drucu-n scroafa. Ea a-nceput a tipa alergand, porcii — toti dupa
dansa. Decat a auzit ei s-au iesit afara s-au inceput a striga, care-i acolo de bate porcii? Da’ Calin
Nebunul intra-n ograda. Ei, cum l-au vazut, l-au cunoscut. Si s-au sculat indata si s-au pus in
genunchi inaintea lui:
— Iarta-ne, frate, ca ne cunoastem gresala.
Da’ Calin a zis asa:
— Ba nu, fratilor, hai sa facem o bomba de fier, si noi sa ne punem tustrei alaturi, ia-asa, cum
faci cruce. S-o aruncati unul din voi in sus, ca-i stiut ca pe care-a cadea, acela-i vinovat.
S-au aruncat in sus, s-a cazut pe cei doi si i-a facut mii de farame.
Si el a facut o nunta strasnica. Da’ el nu era asa tare la inima ca sa tie pe-acelea de rau, ca
aceia pe asta a lui, el tot tinea ca la cumnatele lui. S-a facut un bal strasnic, si eram si eu acolo... si ei
au facut o ulcicuta de papara si m-au dat pe us-afara. Da’ mie mi-a fost ciuda, si m-am dus in grajd
si mi-am ales un cal cu saua de aur, cu trupul de crita, cu picioare de ceara, cu coada de fuior, cu
capul de curechi, cu ochii de neghina, s-am pornit p-un deal de cremene: picioarele se topeau,
coada-i paraia, ochii pocneau. S-am incalecat pe-o prajina si ti-am spus o minciuna, s-am incalecat
pe-o poarta si ti-am spus-o toata.
FRUMOASA LUMII
Apoi poveste, poveste, D-zeu la noi sosește, că-nainte mult mai este. Era odată un vânător ș-
avea trei copii și era sărac-sărac, cât numai cu-atâta se ținea, că-mpușca câte-o păsăruică, o vindea
ș-atâta era hrana lui, săracul. Acu era o pădure pe-acolo pe-aproape, de-i zicea Pădurea neagră. Ș-
au apucat oamenii din satul cela a zice că nu s-a putea să s-apropie nime de pădurea ceea. Ș-așa era
părăsită, nime nu se ducea, că ziceau că la miezul nopții vin dracii.
Acu bietu omul ist sărac a zis într-o zi către femeia lui:
— Măi femeie, tot o moarte-am să mor, ia să mă duc eu în pădurea ceea, să văd ce-oi găsi
acolo.
Așa, i-a făcut nevasta o turtă-n traistă și s-a pornit el; a luat pușca-n spate. Ajungând el
acolo, lui îi era foarte frică... da’ omul sărac sărăcia-l împinge a se duce orunde ca să câștige.
Iaca, mergând el așa, ajunge la un copac nalt și tufos strașnic, nu știu cum s-o fi chemat , și
vede-o pasăre așa de frumoasă — era de aur. Acu el ce să facă, ca doar să n-o-mpuște, s-o poată
prinde, că, vânzând-o vie, mai multe parale ar fi luat.Alungând-o el prin copac, ea se vârâ-ntr-o
bortă... ș-o prinde. El n-a mai stătut către noapte, că s-a temut de draci, ci a luat pasărea ș-a venit
acasă ș-a făcut o cușcă bună ș-a pus pasărea-n cușcă.
Acu el în ziua ceea, era sâmbătă, care-o prins-o, și duminică dimineața s-a ouat un ou. Oul
era de aur. Da’ el zice:
— Ei, măi femeie, eu n-oi vinde pasărea asta, că ea s-a oua și eu oi avea câte-un ou și m-oi
hrăni din zi-n zi.
El ia oul și se duce-n târg și-l întreabă negustorul:
— Ce ai de vândut și cât ceri?
— Am un ou și cer o mie de lei.
Da’ un jidan zice (tot ei îs mai mehenghi):
— Ia să văd oul.
Când vede oul cel de aur — făcea mai mult decât o mie de lei — (îi dă mia de lei). Ia el mia de
lei, cumpără cele trebuincioase pentru copii și femeie și se duce-acasă. Da pe gușa păsării era ceva
scris, da’ omul nu știa carte.
Când în a doua duminică iar s-a ouat un ou de aur. Și el s-a dus și iar a cerut o mie de lei. Da’
să iei samă, d-ta, că tot jidanul cela i-a ieșit înainte!
În a treia duminică, când a dus oul, a pus pe gânduri pe jidan. Și s-a gândit așa jidanul: l-a
întrebat unde șede, să se ducă să vadă de unde are el ouă de aur. Vine jidanul; da’ el ținea cușca în
colțul casei.
Cum a intrat jidanul în casă — el știa carte — odată și-aruncă ochii-n fundul casei. Pe gușa
păsării așa scria: “Cine-a mânca inima are să fie-mpărat; cine-a mânca rânza, de câte ori s-a trezi pe
noapte, de-atâtea ori are să găsească câte o pungă de bani sub cap; cine-a mânca maiurile are să fie
om cu noroc în lume, oriunde va merge el, orice pas a face el, tot cu noroc are să fie”. Acu jidanul,
tot cu dușmănie asupra creștinului:
— Vinde-mi mie pasărea!
— N-o pot, jupâne. Asta-i câștigul meu, toată viața pentru mine și pentru copii.
În sfârșit, cât s-a pus jidanul, n-a vrut bietul om s-o vândă. Jidanul a zis că i-i rău și c-are să
mâie la om. Vânătorul a doua zi s-a sculat de dimineață și s-a dus cu pușca după vânat. Da’ jidanul
— șiret, da’ femeia, ca de-a noastre, proastă — și-i zice-așa femeii:
— Nevastă, ce să trăiești c-un om așa de sărac, vin’ să te iau eu, că te-oi ține bine și ți-oi ține
și copiii. Da’ femeia zice:
— Dacă te-i boteza! Apoi, zice, cum la noi, nu se poate să se despărțească.
Da’ jidanul zice:
— Lasă-l pe mâna mea, că eu îl omor până mâine. Îi dă nu știu ce și omoară omul. De-acolo
zice-așa:
— Femeie, te-oi lua, dar mai întâi taie-mi pasărea și mi-o frige.
Da’ să nu lipsească nimica din pasăre, toată s-o mănânc eu. Și femeia, dobitoacă, ea s-a
potrivit. A tăiat și a fript pasărea ș-a pus-o pe vatră, a strâns-o și ea iese din casă cu treabă, și
copiii, tustrei, intră-n casă. Zice unul dintr-înșii:
— Mă, tare mi-i foame... Mama a fript pasărea ceea, hai să mâncăm câte-o bucățică.
— D’ apoi dac-a fript-o jidanului, ne-a bate!
— Hai să mâncăm dinăuntru, că nu s-a vedea.
Ia cel mare inima, cel mijlociu rânza, cel mic maiurile. Pasărea acu nu mai plătea nimica dacă
le mâncase acelea. Da’ copiii, după ce-au mâncat:
— Măi, hai să fugim, că ne-a bate.
Și era o bortă-n dosul casei și s-au vârât acolo.
Vine jidanul. Da’ la pasăre cele nu-s într-însa. Apoi începe-a striga, bate pe biata femeie.
— De bună seamă, au mâncat copiii, căci altul nime n-a fost în casă.
Jidanul îndată strigă după copii, să-i taie, să mănânce el din copii. I-au căutat, i-au căutat, în
sfârșit nu i-au găsit. Dac-a văzut jidanul că nu-s și nu-s, s-a dus dracului — cruce de aur în casă! —
a lăsat și pe femeie și tot. Că el tot așa era să facă, d-apoi Dumnezeu a lăsat mai bine să mănânce
copiii decât dânsul, că Dumnezeu nu doarme. Acu, acel mare a umblat ce-a umblat și s-a făcut
împărat pe țara aceea. Acu numai aista era micușor de tot, tot la mă-sa ședea, ist care mâncase
maiurile, și pesemne unde avea el să aibă așa noroc, tare era leneș.
Cel ce a mâncat rânza găsea tot pungi de bani și se făcuse strașnic om de rău. Îi erau dragi
numai petrecerile, să ierți mata, îi erau dragi cucoanele cele frumoase. Acu, acolo, strașnic era de
frumoasă una de-i zicea Frumoasa Lumii. La soare te puteai uita, da la dânsa ba.
Acu el tot umbla, că doar i-ar da-o boierul cela, da nici că vrea să i-o dea. Iaca vine el acasă la
mă-sa:
— Mamă, ce mi-s buni mie banii dacă nu pot eu lua pe ceea ce mi-a picat dragă!
Da’ mă-sa zice:
— Dragul mamei, du-te și tot te-i putea întâlni cu ea. (Să vorbească cu dânsa, poate i-ar fi fost
și ei drag.) Da’ ea era vicleană. Acu aist ce-a mâncat maiurile se juca cu niște bulgărași cu alți băieți
pe-afară. Vine un moșneag.
— Dragul moșului, ce faci tu aici?
— Ia mă joc, moșule!
— Hai cu moșu, că ți-a da pere și mere (știi, ca la copii) — înșală pe băiat și-l ia cu dânsul.
Da’ acela era un vrăjitor grozav — îngheța apa. Ș-acu el, tot vrăjind prin Pădurea neagră, a
dat de ceva strașnic, care el nu putea face, numai c-un copil. Se duce-acolo cu băiatu-n mijlocul
pădurii și dă de-o piatră mare. Și bate de trei ori în piatră și se deschide pământul. Și el zice
băiatului așa:
— Măi băiate, du-te pe scările ieste într-acolo sub pământ (erau niște scări) și-ai să cobori
într-o grădină așa de mândră, și-ai să dai de-o căsuță acolo-n grădină. Să intri-n casă ș-ai să vezi
un horn făcut acolo și pe vatră ai să vezi o cheie. Să iei cheia ceea, s-o pui în brâu și să vii înapoi la
mine. Da’ na-ți ș-o veriguță de fier, că făr’ de veriga asta nu poți intra. (Acolo era pe ceea lume,
zice-că.) Băiatul se ia, merge-ncetișor și intră pân’ în grădina ceea.
Da’ acolo așa era o mândreață, grădină cu pomi cu poame de aur... încât băiatul s-a mirat
când a intrat acolo și, știi, ca copilul, mai degrabă a alergat la pere și la mere decât la cheia
moșneagului. Știi cum e treaba noastră — era cu câmeșoi și cu curălușă bună-ncins, ș-o umplut
sânul de mere și de pere. El pornise să iasă, când și-aduce aminte de cheie, merge într-acolo ș-o ia
— da cheia era strașnic de ruginită... Cine știe ce-ar fi făcut el cu cheia ceea, și astăzi am fi fost sub
mâna lui poate... Se ia băiatu-ncetișor, se suie iar pe scară să ias-afară — că știi d-ta că el, bătrânu,
deși avea putere, nu putea intra în rai, dar ista ca copil...
Când a ajuns în gură să iasă, moșneagul a strigat:
— Stai, nu ieși! Dă-mi cheia!
Băiatul zice (era mic, da tot cu cap):
— Ba lasă-mă să ies întâi afară!
— Ba nu te las.
— Nu-ți dau cheia! (Știi d-ta, nici mâna nu putea vârî, că era păcătos.)
— Am să te omor.
— Omoară-mă, numai dacă poți!...
El face tranc! cu picioru-n pământ și se-nchide pământul. Ce s-ă facă bietul băiat? Ia să sentoarcă,
să se ducă iar prin grădinile cele. Când colo, era-nchis pământul, nu mai era mândreața
ceea. Începe băiatul a plânge. Plângând așa, își freca mâinile. Șterge pe veriga ceea ce i-o dat-o
moșneagul și vine-un om. Omul cela era de fier. Era duh necurat; om de-ai noștri de fier, unde se
poate?
— Măi băiate, cine te-a adus pe tine-aici?
— Iaca cum și iaca cum, spune băiatul tot.
— Eu te-oi scoate, băiate, da-întâi să te duci de-aici, să-mi tai vo douăzeci de vaci, să-mi frigi,
să am de mâncat pe drum, când te-oi duce (că știi d-ta, nouă ni s-a părut că era-n gură, da el era
tocma-n fundul pământului, când a-nchis el piatra).
Frige el, și-l pune pe băiat după cap, și pune pe o mână douăzeci de vaci fripte și pe altă
mână câteva poloboace cu apă, cu vin — cu ce-o fi fost nu știu — și băiatului îi dă un cuțit ș-o
ulcică. — Când mi-a fi foame, să tai cu cuțitul din carne, să-mi dai să mănânc, și când mi-a fi sete,
să-mi dai cu ulcica apă. Și merge el, merge — zi și noapte tot mergea, decât așa era de-ntuneric, de
nu zăreai cât un fir de colb, dacă era sub pământ! Acu apropia vacile de gătat demâncatul și apa de
băut. Da’ duhul cel necurat i-a zis așa: — Dacă tu-i avea noroc să nu gătesc demâncatul și apa, eu
nu te voi mânca, dar dac-oi găta, te mănânc. Ia uită-te tu în sus, vezi soarele? — Îl văd cât o zare de
chibrit. — Ia! deci mai este! Merge el — că acu rămăsese numai o jumătate de vacă. — Ia uite-n sus,
câtu-i soarele de mare? — Îl văd pe jumătate. — E, apoi iaca tot mai am o bucată bună! Când acu era
mai aproape de ieșit afară, demâncatul se gătise, apă tot mai era. — Dă-mi demâncat, că mi-i
foame! Băiatul, ce să facă el? Ia cuțitul și-și taie o bucat’ de pulpă și-i dă apă și pornește iar. Iacă, a
ieșit pe iasta lume. Când îl pune jos: — Să-mi spui tu drept, de unde mi-ai dat tu de-am mâncat la
urmă? — Drept ți-oi spune, pulpa mi-am tăiat-o! — Drept să-ți spun, să fi știut că ești așa dulce, nu
te mai scoteam. — Acu nu mă poți mânca? — Hei, acolo era largul meu și strâmtul tău — de-acu ești
prea bun la D-zeu și nu te lasă să te mănânc! (Știi d-ta, că sub pământ era locul dracilor.) Și omul
se face nevăzut. Da’ băiatul era saracul flămând, da el uitase că are merele cele-n sân și cheia ceea.
Se ia el ș-aleargă, ș-ajunge la casa mâne-sa. Da, știi
d-ta, el era leneș,da era de duh, nu așa (parcă numai la dv. sunt de duh? Sunt și dintre noi!).
Intră-n casă, da mă-sa era saracă strașnic, că, știi d-ta, ca la boierul când ajunge la mărire, n-o lua
pe biata mă- sa s-o ție, deși era-mpărat. — Mamă, n-ai vo bucățică de lumânare s-aprinzi? — Am,
dragul mamei, de la Paște! (O ține, Doamne ferește, de tunet, s-aprindă.) Aprinde lumânarea. Da’
el zice: — Doamne, mamă, tare mi-i a mânca! Am niște pere și niște mere, da’ m-a durea la inimă
să mănânc. Da’ el n-a luat seama că ele-s de aur. Le-a zvârlit sub o laiță. Mamă, iaca, am o cheie,
decât tare-i ruginită, mamă, șterge-o și vinde-o și cumpără-mi o pâine. N-a apucat a o freca oleacă,
și-au intrat vo cinci oameni de fier în casă. — Ce vreți, stăpânilor? (El era să-nconjure lumea cu
cheia aceea; c-atunci avea cheia iadului, putea face cu dracii orice.) Femeia strașnic s-a înfricoșat
de dânșii. Da’ băiatul, mehenghi, îndată s-a priceput: — Masă vrem și vin bun! Îndată au venit
niște sufragii și-au pus masa, și ce n-au pus! Și după ce-au ospătat ei bine, au strâns aceia și s-a
dus. — Ei, mamă! Cheia asta o strâng eu! Acu se făcuse holtei, bun de-nsurat. — Mamă, eu am auzit
că fata-mpăratului e frumoasă. Mă duc s-o iau eu. — Dragul mamei, tu, un băiat așa sărac, să iei pe
fata-mpăratului? Ce mai vorbești nebunii? — Dacă eu vreau așa?! Du-te, mamă, staroste. —
Da’cum, dragul mamei, să intru eu acolo? — Du-te, mamă!
El o mâna. — Cum să mă duc eu cu mâna goală? — Mamă, ia vezi merele și perele cele, n-au
putrezit? Du-i-le acelea! — Bine zici, dragul mamei. Se ia baba și se-mbracă cu peștiman, pune-un
ștergar frumos în cap, ia-n basma acelea și se pornește. Ajunge la poarta-mpăratului. Împăratul
ședea-n cerdacul cel nalt. Vede-mpăratul că se luptau ceia cu dânsa, n-o lăsau să intre. Împăratul
cela era milostiv, nu ca ista de pe-acu. A gândit că a venit să ceară ceva. — Lăsați-o, bre! Când au
auzit porunca-mpăratului, au lăsat-o. — Ce vrei, mătușă? — Apoi prenălțate-mpărate, am venit
după un lucru mare. — Ca ce fel, mătușă? — Poftim întâi colacii. Vede-mpăratul perele și merele de
aur ș-a stat în mirare. Să vadă la o babă de-a noastră! Numai la curțile lor sunt de-acelea. —
Feciorul meu vrea să ieie pe fata d-tale, împărate! Da-mpăratul a stat olecuță și pe urm-a gândit:
“Baba asta-i nebună.“ — Dacă feciorul tău, zice, până mâine dimineață, în locul casei tale, va face un
palat ca al meu ș-o grădină ca a mea, c-o cărărușă de pomi pân’ la curtea mea, și-n fiecare pom să
cânte păsările, eu i-oi da fata. — Rămâi sănătos, împărate! Se pornește-înapoi femeia. — Iaca,
dragul mamei, ce-a zis. — Bun, mamă, le fac până mâine. Șterge cheia și vin iar cinci oameni de
fier. — Ce vrei, stăpâne?
— Până mâine dimineață să fie un palat tot de sticlă și poleit cu aur și să fie o cărărușă
despărțită prin pomi ș-un pom să-nflorească, unul să-nfrunzească, unul să-i pice frunza, să nu fie
doi de-un fel. Și cărărușa să fie de catifea, cu iarbă de catifea. Și la fiecare pom să steie câte-un
soldat cu sabia scoasă. Și păsările să cânte așa de frumos, să nu poată dormi împăratul și fatampăratului!...
Eh! încă era mult pân-în ziuă și erau toate gata. Împăratul, dimineața când se
trezește, zice fetei: — De când sunt în palatul ista, cum ne-au cântat păsările acum nu ne-au cântat
niciodată (că el nu s-a așteptat la aste, el gândea că păsările din grădina lui cântă). Când iese-afară
și vede, zice: — Bre! mare putere are omul ista! Băiatul zice: — Du-te, mamă, și cere-i fata să mi-o
deie! Se duce baba la-mpăratul, da’ el tot o purta cu vorba, că nu-i era voia să-și deie fata după daiștia.
— Apoi, mătușă, de azi într-o săptămână dac-a veni c-o trăsură de aur și cai care ar mânca
jăratic ș-ar bea pară, i-oi da fata. Da’ fata era să se cunune tocma-n ziua ceea dup-un alt împărat. —
Iaca, dragul mamei, ce-a zis: — I-oi face, mamă, și asta. Aude el un vuiet mare strașnic pe afară. —
Oare ce s-aude, mamă? Întreabă mă-sa. Zice: — Se mărită fata-mpăratului. — Cine-o ia? — Cutare
fecior de-mpărat. Vezi, dragul mamei, numai m-ai făcut de râs. — Ia lasă, mamă, că tot are să mi-o
deie. Ia el, șterge cheia. Da era iarna. Și vine omul cel de fier.
— Ce vrei, stăpâne? — Fata-mpăratului s-a cununat astăzi! Când or dormi, să iei pe mirele să-
l pui afară și pe mireasă s-o pui într-o pivniță și-n zori de ziuă să-i aduci iar pe amândoi în casă.
Dimineața intră-mpăratu-n casă. — Ei, dragii tatii, cum ați dormit? Zice el: — Mie, tată, tare mi-a
fost frig! — Ba, zice ea, eu nu știu unde eram, că căutam s-aprind lumânarea și nu găseam, și nu era
nici pat, nici nimica. — Ați visat! — Da’ cum dracu, tată, că, iacă, buricele mi-o înghețat la degete. —
Eu nu-mi simt spatele. — Ce n-ați zis sufragiului s-aprindă focul? Nu v-a mai fi nimică. A doua
seară, iar șterge cheia. Vine iar: — Ce vrei, stăpâne? — Vreau să te duci să-i pui pe ginerele
împăratului într-o movilă de omăt, când a dormi, și pe mireasă s-o pui în vârful casei! Pe casă, frigfrig,
da’ nu era omăt. Ista a degerat. Da’ tot îi era milă de dânsa. — Numai jumătate de noapte s-o
lași pe vârful casei. Când a adus pe mire dimineața, era țapăn. A strâns toți doftorii, n-a mai avut
ce-i face — a murit, săracul! Iaca, se-mplinește săptămâna. El iar șterge cheia, vin ceia... — Mâne
dimineață, o trăsură de aur și cai care or mânca jăratic ș-or bea pară, și mie straiele cele mai
frumoase din lume să mi le aduci. Se pune el ca boierii-n trăsură a doua zi și se pornește cătrempăratul.
— Cum îi, voinice? zice-mpăratul. — Am venit să-mi dai fata.
El se face că nu știe că i-a murit ginerele. I-o dă-mpăratul. Face-o nuntă strălucită, și i-o dă,
ș-o duce la palatul lui — da’ lui așa-i era de dragă, de-o prăpădea din ochi. Iacă, aude vrăjitorul că el
a ieșit din pământ. Ce să facă el, să poată pune mâna pe dânsul, că el, cât era de vrăjitor și strașnic,
da’ el avea numai vo doi draci, da ista cheia iadului o avea. Da’ el punea cheia ceea totdeauna pe-o
sobă și numai sufragiul știa de dânsa. Da’ sufragiul nu prea avea minte destulă-n cap. Iaca, s-a luat
el cu fata-mpăratului la primblare. Da’ vrăjitorul a luat o mulțime de chei nouă și frumoase , altele
de aur, de aramă, de argint ș-a început a striga pe la poarta ginerelui împăratului: — Cine-mi mai
dă chei ruginite, că-i dau de cele de aur? Și sufragiul, nu prea avea multă minte-n cap, a gândit să
dea cheia ceea și să ieie una de aur, că mai bine a prii stăpânu-său. Ehei! și când i-a luat (cheia, i-a
luat) săracul toată puterea lui. Îi dă. N-a apucat de-a veni el de la plimbare și palatul n-a mai fost. A
rămas el săracul în câmp, nici bordeiul ce-l avea înainte nu era acu. Da-mpăratul i-a trimis așa
răspuns pe un logofăt: că dacă pân’ în trei zile n-a face palatul cum a fost, îi ia fata și nu i-o mai dă.
Acu ți-am spus că mai bine i-ar fi luat zilele decât să i-o ieie pe dânsa. Mare lucru-i dragostea! Ce să
facă el? Da’ și fata-acu strașnic ținea la dânsul. Nainte mai drag îi era cel degerat, da’ acuma! A
așteptat el pân’ a treia zi; nu-i de chip, n-are de unde să facă palatul. Își ea el ziua bună de la
nevastă- sa: cine știe ce jelanie a fi fost acolo! — Mă duc de-acu-n lumea mea! Merge el și ajunge la
o baltă (cam un iaz vine). — De-acu n-am ce face, mă-nec! Dând așa, frecându-și mâinile, dă de
veriguța ce i-a dat-o vrăjitorul când l-a vârât întâi în groapă. Și vine un om de fier. — Ce vrei,
stăpâne?
— Vreau cheia cea de la iad. — Eu cheia iadului nu ți-o pot da. — Apoi, ce să fac eu, spune-mi
măcar unde-i? — Apoi vrăjitorul, ca să nu-l ajungă nime, ș-a făcut un palat pe Prut, ș-acu, dacă-i
putea merge pân’ acolo, el o ține ascunsă sub perină la capul lui. — Ce să fac eu, cum oi putea sajung
la dânsul? — Na-ți, zice, bucățica asta de fier, dă-te de trei ori de-a curu-n cap pe dânsa și te-i
face o muscă — pe urmă te-i pricepe cum s-o iei. Și s-a făcut nevăzut omul cela. Se ia el, se dă de trei
ori peste cap și zboară ca musca pân’ la Prut. Ajunge acolo, da’ vrăjitorul dormea de-amiazăzi. Dă să
intre... pe unde să intre? Ferestrele cu obloane, cum se purta mai demult. “Mă vâr pe borta cheii!”
Se vâră și se pune pe sobă. Unde se trezește vrăjitorul și unde-ncepe a bate-n mijlocul casei cu niște
ciocane și unde-ncepe a ieși la draci, de te luau fiori. Ș-a-nceput a-i trimite pe unde să facă rele, să
puie la cale pe oameni să facă rele; decât, când nu vrea D-zeu, că el era om pământean, i l-a luat din
minte! Așa, după ce-a pus el trebile la cale, a ieșit afară. Musca s-a sculat, a luat cheia de sub perină
ș-a început cătinel-cătinel, ș-a zburat afară. Decât bucuria lui nu se mai povestește, c-are să ieie pe
fată-napoi. Acu lui nu-i era de dânsul, de dânsa-i era ce-i era. Freacă cheia, vin oamenii cei de fier.
— Să-mi faci palatul iar înapoi cum a fost! Și acu s-a-nvățat minte: purta cheia tot lângă dânsul.
Acu ce să facă vrăjitorul? Era în satul cela o babă sfântă... Pe atunci era lume bună, erau sfinți, nu ca
acu. Când te durea capul, când aveai vo boală, numai dacă punea mâna-ți trecea. S-a dus vrăjitorul
ș-a omorât baba și s-a îmbrăcat el în straiele ei. S-a-mbolnăvit femeia lui, fata-mpăratului, decât ce
boală, să dea D-zeu să am și eu cât oi trăi, decât numai când zicea oleacă valeu, el se prăpădea. — Ia
să chemi pe baba cea sfântă.
Vine; acela era vrăjitorul. Începe-a pune mâna pe capul ei, ca și cum, dragă Doamne, a o
descânta. Și când iese el din casă, îi zice vrăjitorul ei:
— Doamne, măria-ta, câtă frumusețe și mândrețe ai în casă și n-ai și un ou frumos de
marmură!
— Ca ce fel de ou, mătușă?
— Acela-i numai în fundul pământului!
— Ira! oi zice bărbatu-meu, ș-a trimite pe cineva să-l caute.
Și se duce vrăjitorul.
Intră el în casă.
— Ei, zice, iaca ce mi-a spus baba ast-sfântă.
— Iaca să șterg, dragă, cheia.
Șterge cheia și vin doi oameni de fier.
— Ce vrei, stăpâne?
— Vreau oul cel de marmură de sub pământ.
— D-apoi, bată-te D-zeu să te bată (fie-i lui acolo!); câte-ți fac eu, până și cheia iadului o ai,
acum vrei să ne iei și toată puterea noastră?...
Vezi d-ta, vrăjitorul a vrut înadins, ca doar duhul cel necurat l-a gâtui.
— Da’ eu te-aș omorî, da pentru că știu că asta nu vine de la tine, pentru asta te iert și-ți spun
așa: că baba cea sfântă-i vrăjitorul și că azi are să vie c-un cuțit mare și s-a face că pune mâna pe
capul femeii tale ș-are să ți-o omoare.
Decât, când a auzit el așa, of! numai tremura! Și se duce omul cel de fier. Acu el își gătește
iataganul, și când vine-n casă vrăjitorul, pune pe sufragiu și îl dezbracă-ndată, ș-adevărat găseșteun
cuțit mare, știi, ca un chip de cosor, și-l ia cu iataganul și-l face bucățele. Acu era cu deplin
fericiți. Acu săracul nu mai știa ce-i durerea, cum știa-nainte, și zice-ntr-o zi:
— Ia hai, soro, să mergem să găsim pe frații mei cei doi. (Da’ mama lui murise!) Se iau ei și se
pregătesc, și mergând ei așa, au ajuns la-mpăratul. Era strașnic în război cu altul. Tot să nu fie
omul săracu-n pace. Ș-așa era el de scârbit, decât strașnic lucru. Văzând pe acesta, s-a bucurat ș-a
zis așa:
— Fiindcă ești ginere de-mpărat, mi-i da ajutor ș-oi putea să bat pe vrăjmașul meu.
Așa a gatat armată grozavă și-n sfârșit a dovedit pe ceala. Acu aiști doi se zice că erau tare
fericiți — numai acela, saracul, era mai necăjit (cel cu rânza). Acela s-a luat și s-a dus la Frumoasa
Lumii. Dă să intre-n palatul boierului celuia, nu-l lasă să intre. Așa, el a trântit un bal strălucit ș-a
poftit pe toți să vie la balul cela, între care era și Frumoasa Lumii. Decât așa era ea de frumoasă,
cât, când a intrat în bal, a luminat balul de atâta... să ierți mata. El a început după aceea jocul pân’
în zori de ziuă — unde-a-ntins niște mese și s-a pus să joace cărțile. El a făcut toate chipurile ca să
joace cu dânsa. El avea mare noroc și se făcea că nu câștiga, tot ei să-i deie, că nu mai putea de
dragă ce-i era. Acu ea, văzând atâția bani, s-a minunat ș-a zis așa tătâni-său:
— Hai, tată, să-l poftim pe ista la noi (știi, ori de-a noastre, ori de-a d-lor-voastre, care vrea să
scurgă tot la parale, trage ori pe cine). Acu el, venind la dânsa-ntr-o seară cu vo zece pungi de
galbeni — , a jucat iar în cărți și i-a dat toți ei, de n-a rămas măcar c-un pitac. Acu ea, văzând că n-a
rămas nici c-o para, a-nceput a râde de dânsul. Și ploua afară. Și vrute și nevrute a trebuit să-l
îmbie să mâie-acolo. Dormind el, de câte ori s-a trezit, de atâtea ori a găsit o pungă de bani sub cap.
A doua zi dimineața, când a venit sufragiul să-i deie de spălat, după ce-a mântuit de spălat, ia
pus în mâini vo douăzeci de galbeni bacșiș. Aleargă la dânsa sufragiul. Da’ ea zice:
— Bre! de unde are omu-aista atâtea parale?
Vine la dânsu-n casă și zice-așa:
— Eu te-oi lua de bărbat dacă mi-i spune de unde ai atâția bani. El zăluzise și i-a spus,
prostul. Da’ ea i-a făcut o cafea nu știu cu ce și s-a bolnăvit el strașnic ș-a început a vărsa, ș-a
vărsat rânza. Ș-a luat-o ea, a spălat-o cine știe cu ce, a parfumat-o ș-a înghițit-o ea, ca să găsească
ea pungile cu bani. Da’ fiecăruia norocul lui.
El mai avea vo zece pungi de bani din noaptea ceea.
Ea l-a dat pe urm-afară. El a-ncălecat pe un cal și s-a pornit. Mergând cu calul cela, a dat peun
câmp de flori și s-a plecat calul să mănânce și s-a făcut un măgar. El a strâns un mănunchi de
flori și l-a pus în buzunar. Mergând el călare pe măgar mai departe, a dat de un iaz. Se pleacă
măgarul să beie apă și se face iar cal.
— Ei, zice, bună-i asta!
Ia el într-un șip apă și se-ntoarce-napoi. Ajunge iar acolo, la Frumoasa Lumii, și din banii cei
rămăsese mai toarn-un bal strașnic.
Da ea aleargă, ca să mai vadă de unde are bani.
— De unde bani?
— Din mănunchiul ist de flori. El i-l dă. Ea, mirosind, se face măgăriță. El o lasă măgăriță și
iese din casă. Așteaptă sufragiul să iasă stăpâna afară. Nu-i! Mare păcat! Când se duce-n casă, o
găsește măgăriță. Se-ntoarce, ș-o ia de-acolo și pornește călare pe dânsa. Îi dă fân să mănânce (că
măgăriță, da’ inimă de om).Ea a zis așa cu alean:
— Nu te-oi mai înșela de-acu și ți-oi da rânza-napoi, numai fă-mă cum am fost.
El de multe ce-i făcuse, acu era hapsân și s-a dus pe dânsa până la-mpăratul, la frate-său. Acu
aciia era și iestlalt, care ținea pe fata-mpăratului. Și când le-a povestit el lor că măgărița-i
Frumoasa Lumii, ei s-au pus pe lângă dânsul ca s-o ierte. Și iertând-o, a băut apă și s-a făcut iar la
loc. Și erau acum trei împărați pe o țară. Și-au fost toți fericiți... Și-am încălecat pe-o șa și ți-am
spus-o așa.