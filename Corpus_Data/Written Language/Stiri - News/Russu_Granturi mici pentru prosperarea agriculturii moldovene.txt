TITLE: Granturi mici pentru prosperarea agriculturii moldovene
AUTHOR: Veronica Russu

În această săptămână am asistat la semnarea contractului de granturi mici dintre Ministerul Agriculturii şi Industriei Alimentare şi Guvernul Japoniei. Odată ce Republica Moldova este o ţară agrară, am mers să vedem ce beneficii vor primi agricultorii moldoveni de la Ţara Soarelui Răsare. Asistenţa financiară oferită de către Guvernul Japoniei este de 175 450 de dolari. Aceşti bani sunt destinaţi pentru îmbunătăţirea echipamentului de reabilitare la Institutul de Neurologie şi Neurochirurgie din Moldova şi pentru instalarea sistemului de încălzire cu biomasă la grădiniţa şi şcoala din satul Hârtopul Mare.
Ambasadorului Extraordinar şi plenipotenţial al Japoniei în R. Moldova, Exceleneţa sa Dl Mutsuo Mabuchi, a început cu un cuvânt de salut pentru cei prezenţi în sală. Acesta a menţionat că ajutorul de grant este o confirmare a eforturilor Japoniei de a promova securitatea umană ceea ce este foarte important pentru politica japoneză în cadrul cooperării internaţionale şi totodată pentru întărirea acestei colaborări. Ambasadorul a menţionat în special că sistemul de încălzire pentru şcoala şi grădiniţa din satul Hârtopul Mare, este importantă nu doar din punctul de vedere al încălzirii încăperilor ci şi din punct de vedere ecologic. În rezultatul utilizării sistemului de încălzire cu biomasă se reduce emanarea în aer a gazelor cum e CO2.
Ministul agriculturii şi industriei alimentare, Anatolie Gorodenco a mulţumit guvernului Japoniei pentru suportul acordat agricultorilor din RM. De asemenea, acesta s-a arătat încântat de semnarea acestui acord care prevede implementarea unor tehnologii de folosire sau utilizare a a biomasei pentru încălzirea şcolii şi grădiniţei din localitatea Hârtopul Mare. Grantul va oferi două cazane care vor funcţiona pe bază de biomasă şi suma totală este de 88 000, 00 mii de dolari. Ministrul a motivat succesul acestui proiect prin faptul că R. Moldova este dependentă de aprovizionarea cu energie din exterior şi prin aceea că are un impact pozitiv asupra ecologiei”. Gorodenco a mai explicat că R. Moldova are anual o cantitate deosebită de biomasă. “În acest an avem 250 tone ceea ce ne va permite să încălzim aceste două obiecte cu menire social culturală”. Totodată ministru a spus că poate miza pentru extinderea acestui proiect şi în alte localităţi ale R. Moldova.
Primarul satului Hârtopul Mare, Vitalie Onofrei, prezent şi el la ceremonie a spus că este foarte importantă trecerea cazangeriei de la folosirea cu cărbune la folosirea biomasei deoarece se economisesc resursele energetice pe care le importăm. “Acum vom fi dependenţi doar de agentul economic”
Dumitru Orescu, agent economic în Hârtopul Mare a precizat că angajamentul agenţilor economici este de a depozita şi a aproviziona cazanele cu biomasă. “Noi avem mii de tone de cărbune pe deal dacă îl transformăm în biomasă. Totodată prin acest proiect se rezolvă problema gazului şi aruncării în aer a CO2.
Dumitru Bragiş deputat PSDM a explicat că acest gen de proiecte sunt foarte importante pentru R. Moldova. “Mă bucur că după opt ani de când am lansat acest proiect acum se încearcă să se implementeze. Decât să ardem neeficient aceste biomase pe câmp mai bine să fie folosite pentru încălzire, deaceea susţin necesitatea dezvoltării acestui proiect. Pentru a implementa în toate localităţile acest sistem de încălzire este nevoie de sume serioase de bani. Guvernul Japoniei a investit doar într-o localitate pentru a demonstra că se poate de investit în aşa ceva. Proiecte de aces gen au mai fost susţinute şi de UE şi de agenţii economici de stat şi privaţi”.