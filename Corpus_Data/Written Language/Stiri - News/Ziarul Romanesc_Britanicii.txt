TITLE: Britanicii, speriați de APOCALIPSA BREXIT! Marea Britanie rămâne fără alimente și medicamente în câteva zile
AUTHOR: Ziarul Romanesc

Marea Britanie ar putea fi afectată de lipsa produselor alimentare și medicamente în termen de două săptămâni de la părăsirea Uniunii Europene, dacă nu se ajunge la o înțelegere pentru Brexit, se arată și într-un nou studiu guvernamental.
The Independent scrie că a fost elaborat un scenariu pentru un Brexit ce prezintă o imagine terifiantă a ceea ce ar putea Marea Britanie să îndure când va pleaca din UE.
Funcționarii publici de rang înalt au trei scenarii diferite pentru posibilele rezultate Brexit – unul ușor, unul sever și unul numit “Armagedon“.
O sursa a declarat pentru The Sunday Times: „În cel de-al doilea scenariu care nici măcar nu este cel mai rău, portul Dover se va prăbuși in prima zi”. Supermarketurile din Cornwall și Scoția vor rămâne fără mâncare în câteva zile si spitalele vor epuiza stocul de medicamente în decurs de două săptămâni”.
Sursa a adăugat că RAF ar trebui să fie folosit pentru a transporta medicamente de urgență în colțurile îndepărtate ale Regatului Unit și a avertizat că țara va epuiza rapid și stocurile de combustibili.
Un purtător de cuvânt al Ministerului pentru Brexit a spus că au avut loc astfel de discuții, dar a negat că s-ar putea produce un scenariu apocaliptic.
„Suntem pe deplin dependenți de faptul că Europa își schimbă poziția, că nu vom face nimic pentru a împiedica fluxul de mărfuri în Marea Britanie. Dacă, din orice motiv, Europa decide să încetinească această aprovizionare, atunci suntem înșelați”, a spus oficialul.
El a adăugat ca Guvernul a făcut progrese în ceea ce privește planurile pentru Brexit: “Sunt încrezător că, atunci când ajungem la reuniunea Consiliului din iunie, prim-ministrul va avea un set bun de propuneri, iar colegii noștri din Europa vor răspunde pozitiv”.