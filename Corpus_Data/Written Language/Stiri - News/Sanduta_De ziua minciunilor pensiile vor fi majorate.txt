TITLE: De “ziua minciunilor”, pensiile vor fi majorate
AUTHOR: Iurie Sanduta 

Nu este o noutate pentru nimeni că pensiile bătrânilor nu acoperă cheltuielile pe care aceştia sunt nevoiţi să le facă pentru a se menţine în viaţă. Chiar dacă responsabili de la Casa Naţională de Asigurări Sociale (CNAS) spun că «de la 1 aprilie pensiile se vor majora», bătrânii susţin că acestea pot deveni glume obişnuite, de care se fac anual pe 1 aprilie. «De mai muţi ani Guvernul ne promite un trai decent, chiar începând din ziua minciunilor», spune Andrei Trifan, de 75 de ani.
În Piaţa Centrală din Chişinău, la o tarabă, Ecaterina Moraru, vinde pătrunjel. Pensionara, de 71 de ani, ne spune că primeşte o pensie de 400 de lei, prea puţin pentru trai în condiţiile de la noi, mai ales că mai are şi un nepot la întreţinere. A făcut un calcul sumar şi a constatat că ar avea nevoie de o pensie de 4 ori mai mare, pentru a-şi acoperi cheltuiele.
Legea fondului de pensii va intra în vigoare la 1 aprilie, susţine Mihai Zagarianul, şeful Direcţiei Generale de Plată, din cadrul CNAS.
Vasile Roşu din Chişinău susţine că de 7 ani a ieşit la odihna binemeritată. Pensia lunară nu-i ajunge. El recunoaşte că are noroc de copilul său, care lucrează în Italiua. “El îmi trimite bani de cheltuială”. Pensionarul susţine că s-a informat din presă despre evenimentul de la 1 aprilie, când “se vor majora pensiile”. Tot el este sceptic, deoarece de ziua minciunilor se fac doar glume, ca să râdă lumea. Tot el a calculat că ar avea nevoie de o pensie de 300 de dolari, pentru un trai decent, aşa cum prevede Constituţia, afirma pensionarul.
Pentru a înţelege ce fel de cumpărături face o pensionară pe timp de iarnă, am însoţit-o pe Valentina Botuşneanu, din Chişinău, la cumpărături. Ea a scos din buzunar o listă în care era indicat ce produse trebuie să cumpere şi la ce preţ.
Mai întâi am nevoie de 1 kg de hrişcă, de 2 pâini, de 3 kg de zahăr şi de 4 kg de cartofi.
Când am trecut prin faţa unei tarabe la care erau comercializate mezeluri, pensionara se întreba: “când am să mănânc şi eu salam fără hârtie, şi o să-mi pot permite de cel de 100 de lei kg?”.
Căuta printre rânduri preţuri mai mici, iar tristeţea de pe faţă se transforma, văzând cu ochii, într-o grea supărare.
Pentru un trai decent, în R. Moldova un om are nevoie de un salariu de cel puţin 6—7 mii de lei. Iar pentru o pensie decentă cred că de 2—3 sute USD. Cu părere de rău, bugetul familiei mele este insuficient, pentru a spune că trăim din plin. În calitatea mea de funcţionar, pe parcursul anilor, nu am reuşit să agonisesc averi. Salariul îmi ajunge pentru un trai decent, dar nu şi pentru alte probleme. Am de însurat un flăcău, bunăoară.
Pensia ar trebui să fie de 5-6 mii lei. Când vorbim despre o familie tânără cu doi copii la grădiniţă sau la şcoală, în condiţiile unei ţări sărace, cum e R. Moldova, e necesar un venit de 15 mii de lei pe lună. Personal, luând în calcul salariul de deputat şi pensia de judecător, am acest venit, pe care îl şi declar. Acesta, însă, e minimul de existenţă pentru R. Moldova. Cu salariul de deputat nu m-aş descurca.
La sate, o pensie, având în vedere că au şi un cal, şi o vacă sau un porc, mai puţin contează. Dar pentru oraş, unde au doar un frigider, banii contează. Oricare ar fi pensia la moment, 3 sau 5 mii lei, aceşti bani nu vor fi în plus. Pensia ar trebui majorată. Cât priveşte salariile, şi acestea sunt modeste. Mi-am ales profesia fiind conştientă de salariu. Acum mă mulţumesc cu cele peste 2 mii de lei. Banii îmi ajung şi pentru alimentaţie, şi pentru literatură sau pentru o investigaţie medicală. Salariul e mic, dar îl împart ca să-mi ajungă.