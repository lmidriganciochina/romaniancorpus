TITLE: Cărările migraţiei – olimpic în România, originar din Moldova, cu studii în Italia
AUTHOR: Ion Plop

În perioada 2-6 aprilie 2018, la Târgovişte, România, a avut loc Olimpiada Naţională de limbi romanice. La concursul de italiană, Octavian Baciu, originar din R. Moldova, a obţinut locul III.
Octavian s-a născut în satul Sadaclia, raionul Basarabeasca, dar destinul l-a dus departe de baştină. Atunci, la fel ca şi acum, situaţia în R. Moldova era critică. Se trăia şi se trăieşte la limita decenţei, situaţia socio-politică nu promitea şi nu promite un viitor mai bun, o stabilitate pentru copiii noştri. Din acest motiv, părinţii lui Octavian au luat calea străinătăţii, renunţând la casă şi la oamenii dragi şi stabilindu-se în Italia.
Astfel, după 9 ani de separare de părinţii săi, în 2011, mama lui Octavian reuşeşte să-l aducă în Italia. Aici, Octavian se bucură de o viaţă frumoasă, asigurată, fiind primit cu multă căldură de noii săi colegi.
„La vârsta pe care o aveam, acest transfer l-am perceput ca pe o aventură, cu fericire şi entuziasm. Iniţial, am avut ceva dificultăţi, până am însuşit bine limba italiană. Dar, în mai puţin de o lună, cu ajutorul colegilor, m-am acomodat. Sigur, există diferenţe între educaţia noastră şi a lor, mai ales, considerând că ei au crescut majoritatea în bunăstare, iar eu în sărăcie. Am observat o detaşare de părinţi şi profesori, care nu se prea implică în proces, lăsând totul la nivel profesional, şi cred că asta afectează oarecum copiii”, spune Octavian.
Între Andrei Nogailîc şi fratele său, Ion Nogailîc, diferenţa de vârstă era de doar un an şi jumătate. Primul conduce împreună cu un partener o afacere în domeniul construcţiilor, al doilea era pompier şi muncea, în paralel, la o fabrică de mobilă, ca să-şi poată întreţine familia. Pe 11 noiembrie 2016, în urma unui incendiu de pe strada Uzinelor, sectorul Ciocana, Chişinău, Ion Nogailîc şi-a pierdut viaţa.
„Eu treceam pe alături atunci când el strica geamul ca să intre în clădire. Eram cu un coleg de muncă, pe bancheta din faţă a maşinii. L-am recunoscut, cu toate că purta echipamentul lui de pompier. I-am spus colegului: „Uite, ăsta e fratele meu”. M-a întrebat cum mi-am dat seama. I-am spus că după maniera lui de a se urca pe scară şi după cum a stricat geamul. (…) Eram chiar lângă dânsul, de partea cealaltă a străzii Uzinelor. Apoi, noi am plecat în altă zonă a oraşului, şi când veneam pe Viaduct, peste o oră sau două, am auzit la ştiri că a decedat un pompier de 28 de ani”, spune Andrei Nogailîc.
S-a gândit imediat că fratele său are 28 de ani. A deschis telefonul, iar pe o pagină de ştiri a văzut fotografia lui. A luat legătura cu mama, pe care cineva o informase, între timp. „Am venit toţi la soţia lui, în apartamentul unde locuiau. După o vreme, şi de la Serviciul Protecţiei Civile şi Situaţiilor Excepţionale ne-au anunţat despre tragedie”, îşi aminteşte bărbatul.
Până atunci, nu cunoştea cazuri tragice ce ar viza pompieri, deşi realiza că ei îşi riscă viaţa. „Mama mereu îşi făcea griji pentru el, mai ales că a avut câteva situaţii la lucru mai complicate şi i-a povestit mamei despre ele”, menţionează Andrei.
Despre fratele său spune că era o persoană veselă, că mereu zâmbea, că toţi cei care erau în anturajul lui îl vorbeau numai de bine, că nu refuza niciodată pe nimeni, că toţi cei care apelau la el după ajutor nu erau respinşi sau daţi la o parte.
„Ca să o ajute pe mama, se putea rupe şi de la serviciu. Pe mine, mă ruga uneori mama să mergem la cules poama. Nu puteam lăsa lucrul. El putea să-şi ceară permisiune să plece de la muncă, sau să ceară o zi liberă, sau în timpul liber mergea la mama să o ajute. Fotbalul şi alergatul îi plăceau cel mai mult. Când era singur, era trist. Rar cineva observa că era trist, dar unde oamenii erau trişti, când el intra pe uşă, le zâmbea. Avea energia asta”, adaugă Andrei Nogailîc, în timp ce ochii aproape îi joacă în lacrimi.
În total, circa 2000 de angajați ai Inspectoratului General pentru Situații de Urgență (IGSU), își satisfac serviciul în cadrul MAI în calitate de pompieri și salvatori
Potrivit serviciul de presă al IGSU, salariul mediu al unui pompier depinde de stagiul de muncă, calificare, intervenții și vine de la 4000 de lei, cu posibilitate de creștere în dependență de factorii enumerați anterior
8 angajați ai IGSU au decedat în misiuni de serviciu, ultimul fiind Ion Nogailîc
Îşi mai aminteşte cum, pentru fratele său, totul a pornit de la un verişor la care deseori mergeau în vizită, chiar şi la locul de muncă. „A văzut, s-a interesat, a dat cerere şi l-au acceptat la serviciu. Ca oricărui pompier, i-a fost greu. În general, lucrul la ei este greu, dar eu cred că lui i-a fost dificil mai ales la început. Cu atât mai mult cu cât era deja căsătorit şi avea două fete. Acum, fetiţele merg la grădiniţă, acolo lucrează ca educatoare mama lor. Încet-încet, cu susţinerea noastră, merg înainte”, punctează Andrei.
Ion era un tată foarte iubitor. Fratele său îşi aduce aminte cum vorbea odată la telefon în casă, iar copiii alergau prin preajmă. Le-a strigat să înceteze. „El m-a întrebat – cum, tu aşa vorbeşti cu copiii tăi? Era foarte grijuliu faţă de fetele sale. La ei în familie era înţelegere, aşa cum ne înţelegeam şi noi de mici. Atunci, mergeam adesea la pescuit. Eram doi pe bicicletă şi o luam şi pe sora noastră cu noi, ea avea doar patru ani. Ne suiam aşa cu toţii pe bicicletă şi mergeam la iaz”, povesteşte bărbatul.
Cât a fost în viaţă, Andrei se mândrea cu Ion. De câte ori vedea un accident, o maşină de pompieri în apropiere, îl suna să vadă ce face, unde se duce. Le spunea tuturor că fratele lui e pompier. După ce a decedat, „e clar – mai bine nu era erou, dar era în viaţă”.
Andrei Nogailîc e de părere că munca pompierilor nu e apreciată şi nici remunerată pe măsura riscurilor la care se expun ei.
„Acum, încep a face unele reforme, modernizări, antrenamente mai des, dar în general situaţia e destul de vulnerabilă şi riscurile sunt prea mari pentru pompieri. În ţările dezvoltate – văd filme documentare, citesc câte ceva – tehnica de stingere a incendiilor, de intervenţie este mult mai performantă şi riscurile pentru pompieri sunt mai mici.
Mai mult, după încheierea carierei ei dispun de programe de reabilitare. Aici, la noi, nu prea. Nu mai spun de locuinţe. Abia zilele trecute am auzit că unii pompieri le-au primit. În principiu, este una dintre cele mai riscante profesii în R. Moldova, dar şi din cele mai slab plătite. Să primească 4000 de lei salariu ca să salveze vieţi, asta e foarte puţin”, apreciază Andrei.
Din discuţiile cu foştii colegi ai lui Ion, Andrei a aflat că, din 10 pompieri care se angajează, după primul sau al doilea incendiu rămân doar trei, în medie, să activeze mai departe. „Fratele meu, dacă nu greşesc, a muncit 6 ani la acest post. El activa ca pompier şi lucra şi la o fabrică de mobilă. Salariul de pompier nu era de ajuns pentru a întreţine familia”, mai spune Andrei Nogailîc.
Ion nu voia să plece peste hotare. Paralel cu serviciul, dorea să deschidă o afacere cu mobilă, să asambleze mobilă tapisată. I-a povestit lui Andrei, dar şi mamei lor despre asta. I-a plăcut cum se face şi şi-a procurat chiar câte ceva ca să încerce să facă o canapea şi să o vândă. După ce i-au întors lucrurile de la serviciu, Andrei a găsit în portmoneul fratelui său o foaie cu schiţa unei bucătării pe care voia să o facă acasă.
De cinci ani, Octavian studiază în Italia, fiind şi membru activ al Asociaţiei „Gente Moldava-Italia”. Absolvent al clasei a VIII-a, decide să plece în România. Se înscrie şi dă examen la Seminarul Teologic din Alba-Iulia.
„Ideea de a studia la Seminar mi-a fost sugerată de un preot din Italia, care povestea cu multă iubire şi compasiune despre experienţa seminarului şi despre beneficiile pe care le-aş putea obţine. Aşa am decis să încerc ceva nou – o ţară nouă, colegi noi. Fiind departe de părinţi şi studiind ceea ce îmi place, m-am maturizat repede. Totodată, bursa pe care o primesc îmi asigură existenţa fără mari eforturi din partea părinţilor. Seminarul este un mediu disciplinat, strict, protejat şi îngrijit, benefic adolescenţilor la această vârstă periculoasă, dar şi foarte frumoasă”, adaugă Octavian.
La Seminar, îşi demonstrează competenţele an de an, obţinând rezultate bune. Participă la concursuri şi olimpiade, unde se clasifică de fiecare dată pe locuri de frunte.
Susţine că dorinţa de cunoaştere şi autocunoaştere şi cea de a lega noi prietenii l-au îndemnat să participe la olimpiade cât de des a fost posibil. „În mare parte, a trebuit doar să fiu eu însumi, în rest am fost ajutat de părinţi şi de profesori, care au văzut potenţial în mine”, mai spune tânărul.
Acum nu are o imagine foarte clară a viitorului, dar ştie sigur că vrea să facă o facultate – fie la Cluj, fie în Italia. Vrea să studieze italiana şi engleza, iar cel mai mare vis al său e să ajungă student în America sau Anglia.