TITLE: Americanii au aflat de sarmale
AUTHOR: Ziarul de garda

Lilia Sula este o tânără din Moldova este angajată în cadrul programului internaţional Au Pair, în SUA. Din iunie 2007 ea s-a angajat în familia Bartels în Steamboat Springs şi are în grija sa doi copii – Mateo de 2 ani şi Louis de 6 ani. Deşi programul durează de regulă un an, familia Bartels a solicitat-o cu plăcere pe Lilia să mai rămână pentru un an. Lilia comunică în franceză cu familia, se înţelege foarte bine cu copiii, dar îi este foarte dor de casă. Ei îi lipsesc cei de acasă tocmai în primele săptămâni de iarnă, când au loc diferite festivităţi tradiţionale de sărbători.
Lilia le-a relatat jurnaliştilor americani că în Moldova sărbătorile de iarnă sunt la fel, cu pomi împodobiţi şi cu daruri, însă fără prea multe lumini decorative în jurul caselor, pentru că “electricitatea e scumpă”. Ea le-a povestit americanilor despre crăciunul din Moldova cu tăierea porciulor, sfârşitul postului şi meniurile de sărbătoare cu multe bucate din carne, despre mămăliguţă cu brânză de oi, şi despre sarmale descrise în presă în felul următor “orez, ceapă, morcovi, roşii fierte în frunze de vie”. Fratele ei Igor este de asemenea în SUA, de aceea familia de acasă le-a dus dorul celor doi care au lipsit de la masa de sărbătoare.
În dialogul său telefonic cu mama, i se aminteşte din nou că în casă se simte lipsa ei şi că e aşteptată oricând, dar ea ştie că nu este unica. “Mulţi din Moldova sunt plecaţi în Italia, în Spania, în Rusia. Cu toţii trimit bani acasă şi ar vrea să revină, dar e foarte greu”, a mai spus tânăra, adăugând că şomajul a alungat din case multe familii tinere, care şi-au lăsat copiii cu bătrânii în satele sărăcite.
Lilia Sula este absolventă a ULIM, facultatea de limbi străine, şi s-a născut întro localitate situată în apropierea oraşului Chişinău. “Pe lângă limba română, limba ei nativă, Lilia mai vorbeşte spaniola, engleza, franceza şi rusa. Ea ar vrea să revină în Moldova în vara viitoare şi să aplice pentru cursuri de masterat în Franţa,” transmite “Steamboat Today”.