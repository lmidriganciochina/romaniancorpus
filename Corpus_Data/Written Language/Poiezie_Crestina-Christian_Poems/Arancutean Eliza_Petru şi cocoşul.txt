TITLE: Petru şi cocoşul
AUTHOR: Arancutean Eliza 

Nori întunecaţi  vin peste Ierusalim,
Ca şi lupii în haită, şi soldaţii vin,
Vântul, întruna, şopteşte morocănos;
''-Cu ciomegele  aţi venit după Cristos? ''


Petru porneşte pe urmele lui Isus,
La focul din curte, nu-i Lumina de Sus,
În jur, doar soldaţi, ca si lupii de pradă,
Dar Petru în cursa lor are să cadă.

Cocoşul cel rubiniu, ceasul Cetăţii,
Vesteşte de trei ori zorii dimineţii;
-''Trezirea! Sună Trâmbiţa Judecăţii!
De ce L-ai trădat pe Isus, Domnul Vieţii? ''

Petru simte o sabie ascuţită,
Ca si Vorba lui Isus, cea împlinită,
Laş şi trădător a fost, în curtea de jos,
L-a tăgăduit de trei ori pe Cristos!

Şi eu sunt Petru, ucenic al lui Cristos,
Mă încălzesc şi eu în curtea cea de jos,
Cântă Cocoşul, Trâmbiţa Judecăţii;
-''De ce L-ai trădat pe Isus, Domnul Vieţii? ''

Şi noi am pornit pe urmele lui Isus,
Ne oprim în curtea de jos sau cea de sus,
Cântă Cocoşul, Trâmbiţa Judecăţii;
-''De ce L-aţi trădat pe Isus, Domnul Vieţii? ''

Izvoare să curgă din ochiul păcătos!
Şi noi L-am trădat de trei ori pe Cristos,
Cântă Cocoşul, Trâmbiţa Judecăţii;
- Iarta-mi   păcatul, Isus, Domnul Vieţii! ''