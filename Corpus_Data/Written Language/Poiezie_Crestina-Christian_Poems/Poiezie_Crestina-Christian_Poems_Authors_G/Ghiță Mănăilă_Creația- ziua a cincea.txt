TITLE: Creația- ziua a cincea
AUTHOR: Ghiță Mănăilă 

Într-a cincea zi, la porunca-i sfântă
Mii si mii de păsări spre-nălțimi se-avântă.
Iată-le in zare, zboară pe sub nori
Grauri, rândunele, berze și cocori.

Toate se întrec în grațios zbor
Și slăvesc prin cäntec pe-al lor Creator.
De-odat' într-un colț, un superb păun
Laudă pe Domnul: " O, cât esti de bun!"

În mări și oceane se-ntâmplă ceva:
În adâncuri apa parcă fremăta.
Deodată adâncul mișună de pești,
De meduze, morse și de raci cu clești.

Înotau prin ape foca și rechinul.
Sălta printre valuri grațios, delfinul.
Dintr-odat' in ape mulțimea de pești
Laudă pe Domnul: " O, ce mare ești!"

În timp ce în mări mișună balene
În văzduh se-nalță creaturi  cu pene.
Adâncul și zarea vibrează de viață,
Apoi a fost seară și--a fost dimineață.