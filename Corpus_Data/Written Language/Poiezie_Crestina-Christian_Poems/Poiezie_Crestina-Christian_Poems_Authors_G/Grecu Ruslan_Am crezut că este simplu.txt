TITLE: Am crezut că este simplu
AUTHOR: Grecu Ruslan

Am crezut că este simplu,
    Dar vă spun "Nu vă-nșelaţi",
    Calea-ngustă nu-i ușoară
    Dar 'napoi oricum nu daţi

Piedici, chinuri și durere
    Pe ea sigur întâlniţi,
    Dar și-acolo-i Isus, frate
    Și El vrea să vă sfinţiţi.

Am crezut că este simplu,
    Pe Isus ca să-L urmez
    Să-mi iau crucea, iar apoi
    Să tot merg făr' să cedez.

Însă nu a fost să fie
    Și dacă-i să spun curat,
    Mă simţeam ca-n colivie
    Și tânjeam după păcat.

Am crezut că este simplu
    A Sa voie s-omplinesc,
    Orișicând, și orice-aș face
    Doar spre El ca să privesc.

Însă nici aici n-am fost,
    Așa Doamne cum mai vrut
    Și m-am simţit ca Iuda-atunci
    Când în grădină te-a vândut.

Am crezut că este simplu
    Și vă spun "M-am înșelat",
    Până Domnul Isus, Fiul
    Ochii mei mi-a luminat.

El mi-a dat un cuget nou
    Și o inimă curată
    Și mă bucur căci acum
    Pot să-I spun "Mulţumesc, Tată".