TITLE: La mormântul Învierii
AUTHOR: George Cornici

Serbăm Învierea frumos îmbrăcați
Cu unde cerești suntem inundați
Pe chipuri citim la toți exaltare
Pe toți ne atrage sublima serbare
Păsări ne-ncântă cu-a lor melodie
Prin grădini zboară puful de păpădie.
Cântarea-ndrăgită ”Cristos a-nviat”
Se-aude-mprejur la oraș și la sat.
Copaci înfloriți dau arome sublime
Bucuria din suflet vor mulți s-o exprime
Și gândul ne zboară prin vis, prin milenii
(Sau poate e vorba chiar de vedenii)
Și-ajungem acolo, unde mormântu-i deschis
Încredințați că Duhul Sfânt ne-a trimis.
Și-n starea înaltă, de revelații profunde
O nouă simțire, minunat, ne pătrunde
Și știm că-n curând vedea-vom minune,
Că Cel ce-a-nviat, duios, ne va spune:

”Pentru voi am venit, pentru voi m-am jertfit
De trădare și chinuri n-am fost scutit.
Dar taina-i adâncă, împlinit-am un plan
S-aveți avânt spre cerescul Liman.
Priviți-mi mâinile și ochii și fața
C-am dat la o parte și norii și ceața
Rămâneți în crezul format în convingeri
Și suport veți primi de la ceata de îngeri
Pe veci, în grotă au vrut să mă țină
Să fie zdrobiți acei ce se-nchină
Dar Cel mai puternic din lumea creată
(Învăluit în Lumina cu stele ornată)
M-a scos din noaptea de somn și tăcere
Să puteți cuceri furtuni și mistere
Sunt viu, sunt cu voi iar frica-i învinsă
Credința în voi să rămână nestinsă.
Apelul lansat vi-l ascult cu iubire
Nu în zadar mi-au dat răstignire
Vă aud, vă văd – când vine-ncercarea
Cu voi sunt la jug, vă dau ușurarea.
Părtășii și betanii avea-voi cu voi
Împreună vom trece prin ceață, șuvoi
Bucurați-vă mult că-nvierea vă poartă
Până la zarea cu veșnica POARTĂ.”

Serbăm Învierea frumos îmbrăcați
Cu unde cerești suntem inundați
Pe chipuri citim la toți exaltare
Pe toți ne încântă sublima serbare.