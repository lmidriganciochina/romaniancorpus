TITLE: Floarea Vieţii
AUTHOR: Arancutean Eliza 

În zorii zilei, mă îndrept spre pustiu,
Privind la cerul mohorât şi plumburiu,
Caut flori de leac  în roua dimineţii;
La cruce, am găsit floarea ''Domnul vieţii! ''

Azi, cerul haine de jale a îmbrăcat,
Plânge pentru Isus, Mielul nevinovat,
Fumul de jertfă se ridică spre zare;
Iar Isus strigă''Tată, dă-le iertare! ''


Cerul  a îmbrăcat haina purpurie,
Seamănă cu macul roşu din pustie,
Şi florile îngână un cântec sublim;
''-Răsărim prin puterea sângelui divin! ''

Nu mai văd pustiul, doar un câmp ce creşte,
Şi, văzând cu ochii, întruna înfloreşte,
Este viu, plin de flori şi strigă ''-Mărire!
Sângele lui Isus face ispăşire! ''

Mă uit la mine, pustiu fără o floare,
E plumburiu cerul, o rană mă doare,
Unde să fug? Mă simt atât de păcătos;
Dar am în coş Floarea''Sângele lui Cristos! ''

-Deşertul din sufletul meu va înflori?
Plin cu flori roşii vindecătoare va fi?
Shofarul răspunde din nou''-Mărire!
Sângele lui Isus face ispăşire! ''


Maci şi anemone răsar în pustiu,
Isus îmi spune că încă nu e târziu,
Am fost  uscat ca şi pustiul cel mare;
Sângele lui Isus strigă''Indurare! ''

Pe altar, coloanele de fum alb tot cresc,
  Cântările cereşti duios   se unduiesc,
Îngerii din ceruri strigă toti ''Mărire!
Sângele lui Isus face ispăşire!