TITLE: Pe Calea Crucii
AUTHOR: Arancutean Eliza 

Al vântului trist sophar suspină din zori,
Soarele, întristat, se ascunde în nori;
-''Azi, nu se vor prinde în pământ puieţii,
Pe Calea Crucii, vine Domnul Vieţii! ''


Nori plumburii, de jale, peste Ierusalim,
Cruce de lemn duce singur Fiul divin;
-''Azi, se va deschide doar Floarea Durerii,
Pe Calea Crucii, e Domnul Îndurării! ''

Mulţi merg pe Calea Crucii, spre Calvar,
Şi mai mulţi se pierd pe câmpie şi hotar,
Spini şi scai găsesc, se caută bobocii;
-''Cine vine, oare, pentru Domnul Păcii?

Soldaţii râd de haina cea stacojie,
Împletesc coroana de spini, cu mândrie,
Azi, se va frânge Trestia Sfântă, de sus;
-''Ia-ţi şi tu crucea şi urmează-L pe Isus! ''

Fără Isus, Calea Crucii e în ceaţă,
Fără Isus, drumul nu duce la viaţă,
Inima aude apelul sfânt, duios;
''-Suflete, urmează-L, urmează-L pe Cristos! ''


Grijile de pe cruce apasă nespus,
Şi sunt prea departe de Pasul lui Isus,
Mă prăbuşesc de sute de ori pe cale,
Mă uit la Pasul Său, ce merge agale!

Mulţimea din alai aleargă spre Calvar,
Să vadă Mielul Alb murind pe Altar,
Mă uit în faţa mea, la Pasul lui Isus;
Sopharul  vesteşte că Soarele e sus!

Căci Vântul Indurării înlătură nori,
Iar Soarele puternic învie în zori,
Mâine, se vor prinde în pământ puieţii;
 Azi, cu Sânge i-a salvat   Domnul Vieţii!