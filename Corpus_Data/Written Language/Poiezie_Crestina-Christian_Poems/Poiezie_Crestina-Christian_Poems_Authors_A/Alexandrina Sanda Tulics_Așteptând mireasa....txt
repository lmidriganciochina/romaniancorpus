TITLE: Așteptând mireasa...
AUTHOR: Alexandrina Sanda Tulics

Sunt gânduri ce plâng în mine,
Și ramuri-nflorite călcate pe jos,
Fluturi cu aripi-suspine
'N culori nedefinite,
Neputând să se ridice curajos.
Sunt părți din stele orbite,
De nori ce le-acoperă fața,
Și-un drum acoperit de ceață,
Ce altădat' era atât de luminos! ...
Ca zâmbetul în dimineață,
Sunt brațe de mamă slăbite
Și scântece-copii în loc de gângurit...
Îi văd de departe în timp,
Pe poiana-nverzită unde-am copilărit.
Sunt fructe cu miezul mâncat
De tainice gânduri...
Acelea ce vin pe-nserat
Și se cred stăpâne de-a pururi.
Sunt flori fără culoare-n fereastră,
Așteptate demult să-nflorească,
Să-și deschidă petale spre Mântuitor,
În albul rochiei de mireasă.