TITLE: Stropi de Ploaie târzie
AUTHOR: Arancutean Eliza

O boare de vânt călduț, de miazănoapte,
Poartă, pe aripi, visuri, speranțe, șoapte,
Suspine, de pe însetata câmpie;
-Trimite, Doamne, stropi de ploaie târzie!


De pe aripa de vânt, un alb grăunte
A căzut pe pământ bun, de lângă munte,
A încolțit ieri, în ploaia timpurie;
-Trimite, Doamne, stropi de ploaie târzie!


Și un tunet, în depărtare, răsună,
Vântul de miazănoapte norii adună,
Un tunet puternic este un răspuns,
La suspinul aflat în colțul cel ascuns.


Fulgerele albe, groaznicele șoapte,
Mesagerii Cerului zboară în noapte,
Așteaptă cu dor, pe crengi, o ciocârlie;
-Trimite, Doamne, stropi de ploaie târzie!


O ploaie bogată, în ropot și șoapte,
Stropește câmpia cea verde, în noapte,
Inimi însetate și vasta câmpie;
-Te slăvesc, Doamne, pentru Ploaia târzie!

Crinul alb, cu părul în vânt, pe câmpie,
Bobocii înfloresc în ploaia târzie,
Spre cer, urcă agale parfumul de crin;
Ca fum de tămâie pentru Tatăl divin!


În inima mea, e un câmp verde mănos,
Udat de ploaie și de cântecul său duios,
Spre cer, se înalță al crinului parfum,
-Voi vesti Numele Isus pe orice drum!


O boare de vânt călduț, de miazănoapte,
Poartă pe aripi, visuri, sperante, șoapte,
Culege osanale de pe câmpie