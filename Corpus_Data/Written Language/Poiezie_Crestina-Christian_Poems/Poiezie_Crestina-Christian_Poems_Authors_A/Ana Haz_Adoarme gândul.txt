TITLE: Adoarme gândul
AUTHOR: Ana Haz

Adoarme gândul legănat de vise,
Întors de pe tărâmuri neumblate,
Avea în traistă daruri interzise
Și vameșii le-au confiscat pe toate;

Căci nu le-ar fi-ncăput dimensiunea,
Ar fi pleznit obezile splendorii
Cu-o floricică și-un clip din Țara mea
Și gândul le-a pierdut, le-a dat uitării.

Adoarme gândul, trist, într-o covată,
L-o frământa la noapte, ca pe-o pâine,
Un vis trimis de Preamâritul Tată,
Frânt, îl voi arunca pe ape... mâine.