TITLE: Suntem un grup
AUTHOR: Ana Haz 

Suntem un grup, ne-a structurat o lege,
Un element neutru pot fi eu,
Cu mine, fără mine, treaba merge,
Vă binecuvântează Dumnezeu.

Simetrici, sau opuși pot fi oricare
Însă atunci valoarea eu voi fi,
Voi mijolci la Domnul cu răbdare,
Să aveți pace-n suflet, bucurii.

Suntem un grup, ne-asociem pe geană,
Cătăm o altă-asociere mâine,
Nu-i nici câștig, nici pagubă, nici rană,
Este respect, mâncăm aceeași Pâine.

Suntem un grup și suntem unicate,
Ne investim talantul zi de zi,
Dă fiecare-n felul lui cât poate,
Deci, grup abelian nu putem fi.

Înaintăm spre culme structural,
Cioplind în vers coloane infinite,
Să rămână viața valuri în aval,
Dar poezia merge înainte.