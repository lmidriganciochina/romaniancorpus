TITLE: Salvat prin Har
AUTHOR: Daniel Hozan

Pe cărarea către Tine
Și când urc și când cobor
Numai Harul Tău mă ține
Și-mi dă zilnic ajutor

Harul dovedit la cruce
Pentru-n păcătos ca mine
M-a salvat și mă conduce
Pe cărarea către Tine

Când cel Rău îmi pregătește
Piedici și capcane-n drum
Harul Tău mă însoțește
Nu mă lasă nicidecum

Când am fost în încercare
Și prieteni-au plecat
Ajutor și alinare
Numai Harul Tău mi-a dat

Doamne mă încred în Tine
Căci al Tău Har minunat
Mă formează și mă ține
Credincios cu-adevărat

Doamne Tu-ai răbdat batjocuri
Suferind un greu Calvar
Ca să pot în Sfinte locuri
Să ajung prin al Tău Har

Știu că țărmul nu-i departe
Chiar de-i vânt și-i valu-n spume
Dar în Sfânta Vieții Carte
Tu ai scris și al meu nume

Știu că-n ziua glorioasă
În Cetatea de Cleștar
Bucuros voi sta la masă
Fiincă-am fost salvat prin Har.
