Când ai să vii ca să mă iei
Te voi primi în casa plină
Şi-Ți voi aduce-n ochii mei
Cea mai netulbure lumină.

Cu cel mai limpede izvor
Al lacrimei spăla-Ți-voi Mîna
Cînd mă vei dezlega de dor
Şi-mi vei despovăra țărîna.

Cu cele mai cereşti cîntări
Îți voi întîmpina privirea
Şi-n toate-a' inimii cămări
Va străluci arzînd iubirea.

Cel mai de preț mărgăritar
Păstrat cu greu atíta cale
Am să-l aşez ca pe-un altar
În zarea albă-a Mîinii Tale.

Dar cînd plecînd mă vei lua,
Isuse, lasă-mi după mine
La toți cîți vin în urma mea
O cale albă către Tine.