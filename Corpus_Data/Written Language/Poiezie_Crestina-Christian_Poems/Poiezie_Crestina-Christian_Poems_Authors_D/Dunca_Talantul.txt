TITLE: Talantul
AUTHOR: Rodica Dunca 

Nu îngropa talantul ce-ai primit,
    Că Dumnezeu, va cere socoteala
    Cât ai lucrat şi cât ai înmulţit
    Şi cât de bine ţi-ai făcut aici lucrarea.

Nu sta nepăsător lângă ogor,
    Când altul se trudeşte şi asudă.
    Suntem chemaţi să fim de ajutor,
    să sprijinim, să fim uniţi în luptă.

 Nu te zgărcii să dai din pâinea ta,
    Celui flămând ce n-are şi îţi cere,
    Căci Dumnezeu va binecuvânta
    Şi va  'nmulţi, ce tu dai cu plăcere.

 Nu trece orb pe lângă cel căzut,
    Ci, leagă-i rănile ce sângerează.
    Căci cel ce din ţărână ne-a făcut
    Va răsplăti acelui ce lucrează.

Nu 'nchide poarta ta când un străin
    Flămând, lovit, a rătăcit cărarea.
    Ci uşa tu deschide-i, fii blajin
    Şi arată-i mila şi ce e-ndurarea.

Făcând aceste lucruri negreşit,
    Vei împlini a slovelor Scriptură
    Vei înmulţi talantul ce-ai primit
    Şi răsplătit vei fi pest măsură.

Vei auzi atunci din gura Lui
    Ce toţi dorim să auzim odată
  - O, vino slugă bună ce-ai lucrat,
    intră în bucuria ce te-aşteaptă!