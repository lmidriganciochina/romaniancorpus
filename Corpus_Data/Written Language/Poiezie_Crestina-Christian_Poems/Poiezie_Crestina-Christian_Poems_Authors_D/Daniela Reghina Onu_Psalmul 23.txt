TITLE: Psalmul 23
AUTHOR: Daniela Regina Onu

YAHWEH îmi este Pastorul
De-aceea eu lipsă nu duc.
Păşunile Sale sunt verzi,
Iar apele au dulceaţă şi-s limpezi.
Povaţa-I blândă mă înviorează,
Cărarea feeric mi-o luminează.
Căci Numele Sfânt, HaShem, glăsuieşte
Când în Shalom veşnic m-adăposteşte.
Chiar prin Sheol de aş păşi
Umbrele morţii nu m-or ademeni.
Niciun rău nu mă atinge,
Când braţul lui YAHWEH
Mă cuprinde.
Toiagul şi vergeaua Sa
Cu duioşie mă îndrumă,
Iar lira mea vesel cântă
Chiar pe o singură strună.
O, YAHWEH, Tu masa îmi întinzi
În faţa ochilor vrăjmaşi!
Şi peste cap îmi torni
Dulce Balsam de Galaad!
Cupa îmi este plină şi se revarsă,
Îndurarea îmi dă bineţe la masă,
Fericirea mă-nsoţeşte în viaţă.
În Casa de Slavă a Tatălui meu locuiesc
Şi din izvoarele Sale mă primenesc.
Din an în an, până în Veşnicie,
Până la Marea Întâlnire,
YAHWEH îmi este Păstorul
Şi Susţinătorul!