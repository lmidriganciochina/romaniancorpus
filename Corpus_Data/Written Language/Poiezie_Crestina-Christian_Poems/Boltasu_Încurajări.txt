TITLE: Încurajări
AUTHOR: Lucica Boltasu

Cerul să îşi reverse bunătatea peste tot şi toate,
Peste gânduri răzleţe, vorbe şi fapte,
Acţiunile tale, fie revărsare de har şi iertare,
Iar când totul pare prea greu de purtat,
Înalţă-o rugăciune spre cerul înstelat,

Acolo în marea de stele, există un Soare,
Şopteşte-i, exprimă-ţi durerile tale,
El sigur le ştie, privindu-te blând,
Îţi va trimite boarea, în sufletul arzând,

Izvor de împăcare, îţi va uda trăirea
Şi-aşa vei înţelege că asta-i omenirea...
Când tu dai bunătate, răsplata este ura,
Credinţa ta e aur, trăirea ei, e zgura…