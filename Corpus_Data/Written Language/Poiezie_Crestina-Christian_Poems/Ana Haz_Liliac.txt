TITLE: Liliac
AUTHOR: Ana Haz 

Înmugurești, căci primăvara vine,
Cu semnul crucii-n fiecare floare
Vei crește într-un templu de splendoare,
Liliac renăscând din vremi străbune.

Îmi bați în geam a împrimăvărare...
Eu mai cunosc pe Cineva ca tine
Purtând pe umeri crucile ciorchine:
E Domnul meu, e Jertfa salvatoare.

În rug de cruci, făclii nemistuinde
Decopertezi, dai piatra la o parte,
Copilăria mâna îmi întinde
Cu amintiri de-acasă, fără moarte;
Frunze purtând doine, imnuri, colinde,
Fori de liliac, jertfe tămâiate.