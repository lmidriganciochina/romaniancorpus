TITLE: La plecare
AUTHOR: B.V

O frate drag, nu te-ntrista
Eu știu că-i grea plecarea.
Dar însuși Domnul va veghea
Să-alunge întristarea.

Durerea e apăsătoare
Dar este o speranță
Căci doar Isus va da
Chiar după moarte, viață.

”Despărțire”, nu-i un cuvânt plăcut
Pentru cei dragi ce-aici rămân.
Dar este pentru cei ce pleacă
În ceruri, lângă-al nost` Stăpân.

Putere Domnul să vă dea
Să mângâie inima voastră.
Căci dacă aici noi vom veghea
Pleca-vom toți cândva acasă.

Căci nu aici e casa noastră
Aici noi suntem călători.
Adevărata bucurie va fi atunci când,
Ne vom `nălța mai sus de nori.

Când însuși Domnul ne așteaptă
Când lacrimi nu vor fi...
Când ne vom lua răsplată
Acol` la El, în veșnicii.