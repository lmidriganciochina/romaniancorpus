TITLE: 3 minute în Iad
AUTHOR: Avasilcai David

"-Azi, Isus, vă cheamă la iertare!
Poate n-ați mai auzi vreodată glasul
El vă dă viață și salvare
Îndrăzniţi la El, și faceți pasul!"

"-Niciodată", zise sinea unui om.
Ce minciună, ce închipuire!"
"Îndrăzniţi și vă va da din Pom
Viață veșnică, primi-veți, nemurire!"

"-Nu. Nici cer, nici iad, e erezie.
Dumnezeule, eu știu, Tu nu exişti!
"-El vă umple sufletul de bucurie
Nu veți fi săraci cu El, nici triști!

"El s-a dat pe cruce pentru tine!
A murit ca tu să fii salvat
Vrei să scapi de vină și rușine?
Cheamă-L pe Isus, vei fi iertat!"

"-Ah, păstor nebun, mai taci din gură!
Sper s-ajungi în iadul care spui"
Și cuprins de răutate și de ură
Se-mpietri de tot 'n-adâncul lui.

Aparate, medici, asistente
Sânge, puls, -"Se duce, l-am pierdut"
Sunete, ecouri persistente
Un moment bizar și neplăcut...

"Ce fundal ciudat, ce melodie,
Eu speram să mor de tot acum
Eu credeam că-i doar o teorie:
Că ieșind din trup, începi alt drum... "

"-Cine ești, unde mă porți străine
Și ce vrei cu viața mea să faci?"
Violență, și priviri haine,
"-Fără întrebări frecvente, taci!"

Câteva bătăi din pleoape speriate
Mii de gânduri și închipuiri
Buzele-nsetate și uscate
Se aud strigări și tânguiri...

Teamă, beznă, țipete ciudate
"-Ce miros oribil, unde sunt?
Pastorul nebun avea dreptate
Chiar există Rai și Iadul crunt!"

"Ajutor!", urlă, în gura mare
"-Te invit să țipi aici cât poți"
Te anunț că nu mai ai valoare
De aici n-ai cum să te mai scoți!"

Focul groaznic, țipete pierdute
Fără apă, nici măcar un strop
Fără Dumnezeu  să te ajute
Fără de odihnă, fără scop...

"-Ajutor!", țipă din nou cu teamă
Doamne, cred acum că Tu exiști
Ia-mă de aicea Doamne, ia-mă!
Doar un deget e destul să miști!"

Sunete, ecouri persistente!
Voci îndurerate care gem
Medici, aparate, asistente
-Îl aveam în viață, îl avem! …