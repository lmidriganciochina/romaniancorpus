TITLE: unknown
AUTHOR: Cornel Iancu

Iartă-mă, mamă...
Poate că nu sunt cum ai visat
Nu sunt un geniu, nu sunt nici bogat
Nu am vreo sclipire, nu am frumuseţe
Nu am nici talente, nici replici isteţe
Nu pot să-ţi aduc mirabile veşti
Cu toate acestea, la fel mă iubeşti

Povară ţi-am fost nainte să fiu
Din pântecu-ţi fraged, de-acolo mă ştiu
Şi câtă durere în tine purtai
Nu ai spus nimica, iubind, m-aşteptai

Ştiai ce durere urma să înfrunţi
Ştiai foarte bine că poţi să renunţi
Dar mi-ai dat viaţă-n al chinului zbor
Urlând m-ai născut, ca eu să nu mor

La sânul tău, mamă, Cuvântul m-a prins
De-atunci nu-i durere să mă fi desprins
De zâmbetu-ţi dulce, de glasu-ţi divin
Ce creşte-n smicele petale de crin

Durerea ta nimeni n-a vrut s-o asculte
Iar nopţile tale dormeau tot mai multe
N-ai cunoscut tihnă, doar somn acrişor
Plecai pentr-o clipă, jeleam iar de dor

Crescut-am cu vremea cât paiul de grâu
Şi nu-mi găsea nimenea leacul, nici frâu
Ai fost lângă mine şi m-ai înţeles
Stropii fierbinţi din ochi mi-ai cules

M-ai motivat şi-am păşit sfios
Pe drumul cunoaşterii anevoios
Am mers înainte, acum pot s-alerg
Scriu zâmbete sfinte, în prafu-ți mă şterg

Când viața lovise intempestiv
Rămasa-i cheița de pe portativ
Când notele false in cânt mi-au venit
Tu pus-ai bemolul, diezul dorit

Îți mulțumesc mamă, că m-ai îngrijit
Ai fost lângă mine şi m-ai sfătuit
De-acum până perii din cap mi-or albi
Rămâi a mea mama, pe veci te-oi iubi

O mamă e medic, bancher, menajeră
Copil, bucătar, transport, casieră
Profesor, artist, inspector, model
Director de casă, dentist, clopoțel

Ce-ți face mămica? I-ai spus c-o iubeşti?
Bătrână, bolnavă, cum e, ce-i doreşti?
Afară e cald, dar tu eşti ca gheața
Când îi datorezi femeii şi viața

De-ar fi infractor, nebună să fie
Pe moarte-n spital, ți-e mamă şi-i vie
Mi-e spaimă de ziua cu florile-n mână
De vorba nespusă, iubirea ce-amână

Ce strigă-n mormânt de dor după tine
De lacrimi de plumb, coroanele pline
De ziua când mult te iubesc am să ştiu
Zadarnic iubire... va fi prea târziu

M-ai purtat în rugă, în gându-ți mereu
Mi-ai spus că n-ai aur, ai doar Dumnezeu
Spuneai: Mergi cu el pe căile sfinte
Iar el îti va fi şi domn, şi părinte

Aşa am făcut, şi-n calea mea sacră
Venit-a şi mama, şi mama mea soacră
Mult vă iubesc şi mult v-oi iubi
Până când moartea ne va păgubi

Iartă-mă, mamă...
Poate că nu sunt cum ai visat
Nu sunt un geniu, nu sunt nici bogat
Nu am vreo sclipire, nu am frumuseţe
Nu am nici talente, nici fapte mărețe
Nu pot să-ţi aduc mirabile veşti
Cu toate acestea, mai mult mă iubeşti