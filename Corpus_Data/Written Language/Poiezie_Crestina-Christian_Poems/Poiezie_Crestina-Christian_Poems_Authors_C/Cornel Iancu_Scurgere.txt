TITLE: Scurgere
AUTHOR: Cornel Iancu

Ai plecat, copilărie
Şi-ai înmugurit durere
Mi-ai bătut frunza cu miere
M-ai uscat de adiere
Am crescut...
Şi plâng că nebuna vreme
N-ar dori să mă blesteme
Cu o zi, un ceas, o clipă
Să-mi mai lase de risipă
Un răgaz
M-adâncesc în ochii mumei
Înfloriţi în pleoapa brumei
Şi mă prăbuşesc cu norii
Mă topesc în ploi cu zorii
Mă lovesc
Doamne, ce să fac cu mine
Tu mă chemi şi solul vine
Îmi încalecă trecutul
Şi-mi îngreunează lutul
Ce sa fac?
Mă vrea pământul
Să îşi ia 'napoi cuvântul
Să m-arunce-n reverie
Lacrimă de iasomie
Unge-mă!