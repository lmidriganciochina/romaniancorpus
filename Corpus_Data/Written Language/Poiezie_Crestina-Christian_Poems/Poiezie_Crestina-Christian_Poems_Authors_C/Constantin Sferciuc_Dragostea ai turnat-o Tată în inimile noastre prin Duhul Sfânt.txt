TITLE: Dragostea ai turnat-o Tată în inimile noastre prin Duhul Sfânt
AUTHOR: Constantin Sferciuc

Dragostea ai turnat-o Tată în inimile noastre prin Duhul Sfânt
Ajută-ne acum s-o păstrăm în inimi cât vom fi pe acest pământ
Împreună cu ea să păstrăm bunătatea să avem parte de speranță
 Căci dragostea neprefăcută ne ține cu statornicie în siguranță.

Prin dragoste de adevăr  vor cunoaște toți că suntem ai D-lui Isus
Că suntem ucenicii Lui, că  iubim cu o iubire curată dată de sus
Iubiți-vă unii pe alții cu dragoste frățească ne spune Duhul Sfânt
Tot ce faceți să fie făcut cu dragoste cum zice în Noul Legământ.

Noul Legământ ne-a oferit prin Fiul dragoste cerească și lumină
Avem o credință care lucrează prin dragoste da dragostea creștină
Noul Legământ ne-a dat Dragostea Lui Dumnezeu în noi prin Duhul Sfânt
Ca să-L  lăudăm pe Creiator prin viață, prin predici, poezii prin cânt,

Suntem sfințiți prin adevărul Tău și nu prin adevărurile lumii deșarte
 Prin Cuvântul Tău și prin rugăciune așa cum ne spune Sfânta Carte
Ajută-ne să ne curățim acum de certuri de vorbe goale de fărădelegi
Ca să fim sfințiți și folositori pentru orce lucrare bună căci Tu ne alegi

Ne rugăm ca să-ți sfințești Numele Tău și-n a noastre localități
Să dai înțelepciune să facă ce trebuie să facă cei mari și la autorități
Să faci ca Voia Ta cu bucurie să fie împlinită de toți cu mulțumire
Cei din alte țări să privească la buna rânduială din țară să ne admire

             Noi prin toate acestea vrem să-i mulțumim  Lui Dumnezeu cu drag
Căci avem o rădăcină și o temelie pusă în dragoste și un sfânt toiag
Cu care ne călăuzește în tot adevărul  Domnul nostru Isus Hristos
Ca să creștem în dragoste în omul din lăuntru și-n tot ce este sănătos.