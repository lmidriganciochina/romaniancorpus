TITLE: Simbioză sufletească
AUTHOR: Cornel Iancu

Pe furiş pătrunzi uimirea
Neveghind îmi furi privirea
Şi creezi o împărătească
Simbioză sufletească

Cât de hoaţă-i frumuseţea
Când te mângâie juneţea
Când n-ai vrea să te cuprindă
Iute fuge, să te prindă...

Cea mai grea-i iubirea care
Te slăbeşte de picioare;
Din cel mai vrednic soldat;
Face-un neajutorat.

Iar când clipele ţi-s scrise
Îţi preschimbă anii-n vise
Iar la urmă te-ai găsit
Treaz şi nou căsătorit.