TITLE: Dacă nu ai vrea
AUTHOR: Cornel Iancu

Dacă nu ai vrea să-mi fii
Mi-ai înlăcrima privirea
M-ai lega cu garduri vii
Şi mi-ai stoarce fericirea
Mi-ai înmuguri dureri
Şi m-aş îneca în stele
De-a-ncercării primăveri
Mi-ar fi vorbele surcele
Aş fi lacrimă de soare
Căptuşită în burduf
Fiartă-n nopţile de sare
Spartă-n pietre de zăduf
Dacă n-ai pleca din juru-mi
Şi ai sta să-mi vezi tânjirea
Mi-ar fi gândurile ramuri
Şi dorinţa vestejirea
Te-aş privi cu ochi de mort
Şi-aş scrâşni din dinţi de-amar
Mi-ar fi flăcările cort
Şi misterele sertar
Dar dacă ai vrea să-mi fii
Să-mi nutreşti tu rădăcina
Mi-ar fi urile pustii
Întunericul lumina
Dac-ai vrea... 