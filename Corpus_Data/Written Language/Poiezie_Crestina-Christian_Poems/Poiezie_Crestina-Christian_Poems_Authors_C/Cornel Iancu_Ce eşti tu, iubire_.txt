TITLE: Ce eşti tu, iubire?
AUTHOR: Cornel Iancu

Ce eşti tu, iubire?
Nu te văd, nici nu te simt
Nu te-aşezi pe vârf de munte
Nu eşti fabulă, nici punte
Nici nu pot să te alint

Te-aş căta mai bine-n soare
Decât în al meu adânc
Să te-njunghii în spinare
Lacom, cu o sărutare
Şi scursura să-ţi mănânc

Să m-aprind de-a tale gene
Să îmi vărs în ochii-ţi duhul
Să nu te doresc mi-e lene
Nu pot să te-alung, prin vene
-mi curge părul tău ca stuful

Dar te-ascunzi în labirintul
Sufletului meu pierdut
Şi îţi caut nesfârşitul
Dar nu văd nici infinitul
Nu l-am cunoscut

Sunt blocat într-o frântură
Neînsemnată, teorie...
Om plin de învăţătură
Corector şi nu făptură
Prea citit în nebunie

O iubire, o iubire
Har etern venit de sus
N-ai venit din definiţii
N-ai venit din lăcomie
Ce-ţi sunt eu, ce-mi eşti tu mie?
Ce-mi eşti tu, ce eşti? Iubire? !