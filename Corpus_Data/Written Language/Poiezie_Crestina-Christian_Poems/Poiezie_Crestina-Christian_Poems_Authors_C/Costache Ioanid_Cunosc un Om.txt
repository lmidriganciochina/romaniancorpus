CUNOSC UN OM...
(unui frate la saptezeci de ani)
 
cunosc un om, un tinerel sagalnic,
un fluture de roze lrganat,
inconjurat de aripa parinteasca
si de voiosi prieteni rasfatat;
cunosc un om, un altul cat se pare,
un om asprit in ringuri, un atlet,
un chip de leu, un semi-zeu de piatra,
un om ca o bombarda pe afet;
cunosc un om, dar nu la fel, ci altul,
un turturel cu ochii visatori,
cu sufletul rapit de-o turturica
zarita-n crang in revarsat de zori;
cunosc apoi un om, alt chip, alt suflet,
cap de familie cu grai sever,
cu palma grea, cu apriga privire,
cu o vointa ca un corn de fier;
si mai cunosc un om, dar, vai, ce jalnic!
cu pielea bobotita de istov,
precum era odata pe cenusa,
bolnav de moarte, incercatul Iov;
insa cunosc un om cu totul altfel,
un miel blajin, un bland si dulce miel,
o carpa moale-n care dai in voie,
dar totusi simti in ea un scut de-otel;
cunosc un om, nici fluture, nici piatra,
un Iosua, un David triumfal,
un Iosif , un impartitor de hrana,
cand pentru lume, cand...familial...
cunosc un om; l-am intalnit in gara,
grabit sa urce cu-orice pret in tren,
cu geamantanele atat de grele
spre statia MANTUIREA, spre EDEN;
cunosc un om; si-acesta pe vecie;
un inger in armura de mister,
purtand pe umeri aripi de lumina
si stajuind o ceata catre cer...
cunosc ... cunosc... sau i-am zarit in parte
pe fiecare pe acest pamant;
dar nu stim cum, ca fiecare-i altfel
si totusi toti acestia una sunt!
O, DOAMNE, dintr-un punct TU scoti o larva,
din larva, o omida infiripi,
iar din omida faci o crisalida,
din crisalida, fluture cu-aripi!
Astfel, din acest om (Radu), prin metamorfoza,
TU ai facut ce nimeni nu stia;
dintr-o bombarda ai creat un inger,
din piatra rece ai aprins o stea;
de-aceea spun: da, il cunosc pe el (pe Radu),
pamant si spirit, leu si gentilom,
talhar si nufar, fluture si inger,
intr-un cuvant...cunosc... cunosc un om...
dar numai TU il stii in toate, DOAMNE,
in TINE toate vin si iarasi curg;
ai fost cu el din primul ceas al vietii
si pana-n anii acestia de amurg;
Iti multumim in fiecare clipa,
de fiecare an venit din zari...
O, binecuvinteazani-l, PARINTE,
cu tot atatea binecuvantari!
si fa-l s-ajunga sus cu bucurie
si toti cei dragi in carul sau sa-i sui!
ce fericit as fi sa-i fiu alaturi,
intrand pe porti de HAR, in ceata lui!

AMIN