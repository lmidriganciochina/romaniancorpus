TITLE: Revenirea lui Hristos
AUTHOR: Chifan Viorela 

E-aproape clipa revenirii,
E timpul iată spre apus.
E vremea sfântă-a împlinirii
Cuvântului spus de Isus.
, , Căci iată Eu mă duc în slavă
Ca să vă pregătesc locaș
Și voi veni la voi degrabă
Să vă aduc la Mine-acas."

E-aproape clipa revenirii,
Căci iată semnele vestesc.
Momentul sfânt al întâlnirii,
Cu Mirele iubit ceresc.

E vremea iată de trezire,
Iar voi străjeri ce stați pe turn.
Sunați căci ziua de răpire
E-atât de-aproape, e pe drum!

Biserică, aleasă, sfântă
O, nu mai sta in nepăsare,
Ci pregătește-te și cântă
Cântarea cea de sărbătoare!

O, nu mai stați în ațipire
Fecioarelor ce-aveți ca semn.
Pe Duhul Sfânt, calăuzire.
În vas să curgă untdelemn!

Ce glorioasă va fi ziua
Ce minunat, sublim, frumos
Când toți ne-om întâlni în zare
Cu Mirele Isus Hristos!

Ce-nălțătoare va fi clipa,
Când zarea-ntreagă în ecou
Răspunde-va cântării noastre
Și vom primi un nume nou!

Ce glas duios ne va răspunde: 
Hai vino, vino sluga mea
Primește azi Împărăția
Hai vino-n bucuria mea!"

Când în orașul de rubine
În mult dorit-Ierusalim
În coruri sfinte și sublime
Cânta-vom minunatul imn!

Cântarea cea de biruință
Ce niciodată n-am cântat,
Dar am dorit-o prin credință
Să o cântăm pentru-Mpărat!

Atunci Mireasa-n sărbătoare
La dreapta Mirelui divin.
Serba-va glorioasa nuntă
Cel mai ales, mai sfânt festin!

Să stai în fața Celui care
O viață-ntreagă L-ai dorit...
Ai stat ades privind în zare
Cu lacrimi de îndrăgostit...

Și să privești în ochii care
Te-au plâns pe tine-n Ghetsimani,
Și mâna Lui ce în piroane
A fost străpunsă de tirani...

Să stăm la masă cu Cel veșnic,
Cu Cel mai mare Împărat
Și El pe veci ne va fi Sfeșnic
Căci cerul El l-a luminat.

Nu-ți este dor de-a Lui venire?
O, frate scump nepăsător,
Cum va fi Isus pentru tine
Sfânt Mire sau Judecător?

De ce să n-ascultăm de glasul
Ce ne îndeamnă la sfințire?
Isus grăbește-acuma pasul
Spre ceasul tainic de răpire!

De ce să nu fim stele-n noapte
Pe cei din beznă luminând?
De ce-ascultăm a lumii șoapte
Când noi avem pe Duhul Sfânt?

De ce în noi e poticnire
Pentru aceia din păcat?
Veniți cu toții la sfințire
Treziți-vă frați la vegheat!

De ce mereu să se vorbească
De cum trebuie sa ne-mbracăm?
Când vremea stă să se sfârșească
Urâm și-n taină degradăm?

Pe cei ce-au fost aleși să sune
Trezirea sfântă în popor,
Disprețuim, luăm în glume
Cuvântul, veșnicul izvor!

De ce să aruncăm cu pietre
Suntem noi oare făr' păcat?
N-am fost salvați cu același preț
Cu sânge sfânt, nevinovat!

Veniți cu toți la unitate
Hai fraților să ne iubim!
Trăind în pace și dreptate
De zbor cu toții gata fim!

Și-atunci când trâmbița suna-va
Pe boltă  gloriosul nor,
Spre orizont să ne atragă
Spre Isus, Domnul Domnilor!

E foarte-aproape clipa sfântă,
Și zilele acum grăbesc
Spre-ntâmpinarea glorioasă
A Mirelui Isus ceresc!