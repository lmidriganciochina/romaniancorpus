TITLE: Binecuvântarea
AUTHOR: Constantin Sferciuc

Binecuvântarea Ta Doamne Isuse acum ne susține
Ne umple de bucurie sfântă și șterge orișice suspine
Ne sprijinește mereu în nevoi în vremuri și zile grele
Și ne păzește de primejdii si de toate cele rele.

Tu ești partea de moștenire a celor ce te cheamă
Să le dai binecuvântarea  Ta de Tată și de Mamă
O stare lăuntrică sfântă după voia Ta Dumnezeiască
Ca și omul nou duhovnicesc  din lăuntru, să crească.

Binecuvântarea Ta îmbogățește  ades pe cei credincioși
Și nu-i urmată de nici un necaz pentru cei evlavioși
Buzele celui neprihănit pe mulți oameni îi înviorează
El nu se clatină niciodată căci Domnul Isus  îl veghează.

Ferice de omul pe care-l alegi Tu și ești alături de el
Ne vom sătura de binecuvântarea Casei Tale și veseli
Vom cânta și lăuda bunătatea Ta ce schimbă destine
Tu asculți rugăciunea de aceia toți oamenii vin la Tine.

Mulțumim pentru că avem parte de binecuvântarea
De binecuvântare  a Casei Tale ce ne determină starea
Eu mă culc și adorm în pace  mă odihnesc prin credință
Căci numai Tu  îmi dai liniște deplină în a mea locuință