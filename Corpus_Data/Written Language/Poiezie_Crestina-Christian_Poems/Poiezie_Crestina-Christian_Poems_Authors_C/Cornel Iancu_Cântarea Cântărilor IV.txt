TITLE: Cântarea Cântărilor IV
AUTHOR: Cornel Iancu

Amara mea...
Din chipul tău de ceară se scurge o discordie
Lăsând o rană adâncă pe-obrazul tău de rodie
Dar tu zâmbeşti, deşi durerea îţi chinuie privirea
Nu te vestejeşti, puterea ţi-e iubirea
Frumoasa mea...
În ochii tăi ca munţii din vara de tămâie
Îţi văd mahrama ierbii şi pacea-ţi străvezie
Te-ascunzi şi stai în cortul clipitei ce-o să vie
Crezând c-o viaţă-i clipa, şi clipa veşnicie
Pierduta mea...
Nu mă găseşti în mierea din stupul de albine
Ce-o las să curgă-n duhu-ţi din duhu-mi duh în tine
Închisă în dulceaţă, când te deschid în mine
Amară ţi-e răcoarea, când sunt uscat de bine
Cântăreaţa mea...
Cristalul străluceşte la glasul vocii tale
Se curăţă argintul de orice praf şi jale
De-acol' din vârf de munte, când varsă-n gol surdina
Nu-mi cântă ciocârlia, aud doar ocarina
Nu plânge…