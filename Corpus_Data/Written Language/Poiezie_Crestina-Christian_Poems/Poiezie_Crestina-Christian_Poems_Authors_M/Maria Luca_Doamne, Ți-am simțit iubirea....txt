TITLE: Doamne, Ți-am simțit iubirea...
AUTHOR: Maria Luca 

Doamne, Ți-am simțit iubirea
Deși nu Te cunoșteam...
Îmi zâmbeai prin flori, prin oameni
Deși eu nu Te vedeam...
Îmi vorbeai Părinte Sfânt
Prin a vântului doinire
Și prin ciripit de păsări
Îmi spuneai despre iubire...

Eu nu Te știam Isuse
Nimeni nu mi-a spus de Tine
Dar când rătăceam adesea
Printr-o mare de suspine
Tu lăsai să curgă Doamne
Pacea Ta ca un balsam
Și mă ridicai pe Stâncă
Deși eu nu Te știam...

Doamne, mult m-ai mai iubit
Și mult timp m-ai așteptat
Ai tot stat la ușa mea
Dar eu nu Te-am ascultat
Totuși... într-o zi Isuse
Te-am primit în viața mea
Și de-atunci în orice zi
Vreau și simt prezența Ta!