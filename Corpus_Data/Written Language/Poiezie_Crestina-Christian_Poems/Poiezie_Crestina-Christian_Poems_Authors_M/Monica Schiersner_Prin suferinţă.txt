TITLE: 50. Prin suferinţă
AUTHOR: Monica Schiersner

Prin suferinţă am învăţat
Să mă încred în Tine
Şi am văzut cât sunt de slab,
De n-ai fi Tu cu mine.

Prin suferinţă am văzut
Puterea Ta cea mare,
Cum, la CUVÂNT, Tu le-ai făcut
Nimic printr-o suflare.

Prin suferinţă m-ai crescut
Şi m-ai făcut mai mare,
Că Tu, Isuse, - aşa ai vrut,
Să iau şi hrana tare.

Prin suferinţă m-ai purtat
Să înţeleg că-n toate
Nicicând aici n-aş fi aflat
Ce a Ta mână poate.

Prin suferinţă am găsit
Adesea fericirea,
Prin ea un drum Tu mi-ai croit
Să-Ți simt Ţie iubirea.

Prin suferinţă, Domnul meu,
Gânditu-m-am la Tine,
La cât Ți-a fost Ţie de greu
Să suferi pentru mine.

Şi-am înţeles că suferinţa
A fost a Ta iubire,
Prin ea mi-ai întărit credinţa
Şi sufletul spre mântuire.