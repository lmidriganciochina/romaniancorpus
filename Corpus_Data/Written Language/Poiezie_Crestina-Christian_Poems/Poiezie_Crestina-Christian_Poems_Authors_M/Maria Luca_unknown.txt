TITLE: unknown
AUTHOR: Maria Luca 

Dumnezeu e lângă tine... te aude când suspini
Vede rana sângerândă când pășești prin mărăcini
Dumnezeu e lângă tine... rugăciunea îți ascultă
Și îți simte inima când spre ceruri se avântă...

Te veghează cu iubire zi de zi, în orice ceas
Pune-n trupul tău putere pentru drumul ce-a rămas...
Când durerea e prea mare picură balsam divin
Și când sufletul e trist lasă pace și alin...

Dumnezeu e lângă tine... Tu nu-L vezi? Tu nu-L auzi?
De ce taci când îți vorbește? De ce oare nu-I răspunzi?
Nu vezi tu în jur minunea ce-a creat-o pentru tine
Mâna nu I-o simți cum tainic în necazuri te susține?

Da... e Tatăl lângă tine! Dragul meu, fii fericit!
Ai primit prin jertfa sfântă harul de a fi iubit.
Soarele-ți zâmbește vesel... vrea suspinul să-ți aline...
Mă asculți? E-atâta pace... Dumnezeu e lângă tine!