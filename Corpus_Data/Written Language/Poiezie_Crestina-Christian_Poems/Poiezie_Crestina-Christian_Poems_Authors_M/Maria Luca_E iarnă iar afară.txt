TITLE: E iarnă iar afară
AUTHOR: Maria Luca

E iarnă iar afară
Și iarnă e în noi...
Ni-s aripile frânte
De grijuri și nevoi
Iar inima e rece
Așa cum n-a mai fost
Nu mai găsim în lume
Al vieții nostre rost...
E iarnă iar afară
Și fulgi ne-au îmbrăcat
În haina nepăsării,
De dragoste-am uitat
Și bate vânt de teamă
În suflete-ntristate
Și îngerii măsoară
Prea multele păcate...
O, Tatăl meu din ceruri
Mai lasă-o dimineață
Cu-a Ta ninsoare sfântă
Ce dragostea ne-nvață
Și lasă peste lume
Ninsoarea de trezire
Cu pace și speranță,
Cu dor de-a Ta venire.
Te rog ne curățește
Cu albul de afară
Nici gerul, nici suspinul
De-acum să nu mai doară! …