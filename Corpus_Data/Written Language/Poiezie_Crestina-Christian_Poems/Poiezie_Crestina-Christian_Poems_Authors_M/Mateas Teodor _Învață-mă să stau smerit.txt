TITLE: Învață-mă să stau smerit
AUTHOR: Mateas Teodor

Învață-mă să stau smerit
La poala crucii Tale!
Căci cu cât mă văd mai mic,
Cu atât Tu vei fi mai mare.

Ajută-mă să pot răbda
Chiar dacă numai lacrimi sunt pe cale
Să fiu al suferinței Tale rod,
S-ajung în Cer la a Ta sărbătoare.

Mai dă-mi puteri, o, Tată Sfânt,
Să pot să rabd ca Iov în încercare,
Nu blestemând, ci lăudând
Puterea sfântă a Dreptei Tale.

Mai spală-mă în Sânge Sfânt
Mai lasă inimii o cercetare
Vorbește-mi prin al Tău Cuvânt
Și dă-mi lumină pe cărare!

Ne-ai pregătit un Sfânt locaș
Unde pe veci cânta-Ți-om Osanale,
Sunt vas de lut, dar în curând
Voi fi părtaș al Slavei Tale.