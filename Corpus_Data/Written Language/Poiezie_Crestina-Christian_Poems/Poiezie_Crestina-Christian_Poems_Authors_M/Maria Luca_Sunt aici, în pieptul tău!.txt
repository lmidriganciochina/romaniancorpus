TITLE: Sunt aici, în pieptul tău!
AUTHOR: Maria Luca

Doamne, Te-am căutat prin lume...
Cât de mult Te-am căutat!
Răscolit-am tot pământul
Când în lung și când în lat...
Am crezut că ești acolo
Unde-i plin de bogăție,
Te-am căutat în locuri pline
De surâs și bucurie... .
Am crezut că Te-ai ascuns
Într-o casă de-nchinare,
Că ești prins într-o icoană
Ce dă binecuvântare!

Doamne, Te-am căutat cu râvnă
Ani la rând Te-am căutat...
Am citit mulțimi de slove,
Oamenii am întrebat
Căci am vrut să Te cunosc
Să-nțeleg a Ta Iubire
Am vrut Doamne să-mi descoperi
Calea către mântuire.
Diminețile, în rugă
Mă-ndreptam spre cerul sfânt
Și-așteptam Isus un semn
Chiar și numai un cuvânt...
Și-ntr-o seară... ce minune... .
Ai venit Tu, Dumnezeu
Și mi-ai spus în vis de noapte:
”Sunt aici, în pieptul tău!”