TITLE: E Domnul lângă tine!
AUTHOR: Maria Luca

De ce să pleci în lume
Necazul când e mare?
E Domnul lângă tine
Și El îți dă salvare!
De ce s-alergi la oameni
Ce-adesea te trădează
Când Domnul e Lumina
Ce viața-ți luminează
Și ți-a promis odată
Demult... la primul pas:
”Mereu voi fi cu tine
Nicicum n-am să te las!”
De ce s-alergi prin lume
Când Domnul e acasă
Și vrea să îți ridice
A deznădejdii plasă?
Tu numai te întoarce
Și cere-i ajutor
Și vei vedea că-ți este
Etern Mântuitor!