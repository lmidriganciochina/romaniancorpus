TITLE: 56. Răbdarea Ta cu mine
AUTHOR: Monica Schiersner

Pentru-ndelunga Ta răbdare
Ce-o ai cu mine zi de zi
Îţi mulţumesc că pe-a Ta cale
Numai Tu, Isuse scump, mă ţii.

Când adesea mica mea credinţă
Mă învăluie cu gânduri mii şi mii,
Tu îmi aduci atâta biruinţă
Precum nu ştiu, Doamne, a-Ți mulţumi

De-atâtea daruri minunate
Şi iertarea ce mi-o dăruieşti,
Ca să văd că-n marea-Ți bunătate
Iarăşi mă ridici şi mă primeşti.

La al milei tron de îndurare
Vin şi deseori mă ruşinez,
Că eu n-am de-atâtea ori răbdare
Şi de-atâtea ori Te întristez.

Iartă-mi gândul şi a mea purtare
Şi m-ajută tot mai mult să fiu
Plin de îndelunga Ta răbdare
Şi să Te ascult precum un fiu.