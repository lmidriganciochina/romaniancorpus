TITLE: Cristos a înviat!
AUTHOR: Maria Luca 

Primiți lumina-n suflet... e zi de sărbătoare
Când cerul și pământul vibrează în cântare
Căci a-nviat Isus... în moarte-a biruit
Să poți fi tu și eu salvat și mântuit!

Primiți lumina-n suflet... s-o duceți mai departe
La cei ce zac și-acum în văi întunecate...
Strigați cu glas de cântec s-audă omenirea:
”Cristos a înviat și-aduce mântuirea!”

Primiți lumina-n suflet... vă umpleți de iubire
Și dăruiți-o sincer cu-n strop de fericire
Căci din iubire Mielul pe cruce S-a jerttfit
Dar azi e viu... trăiește! Să fie-n veci slăvit!