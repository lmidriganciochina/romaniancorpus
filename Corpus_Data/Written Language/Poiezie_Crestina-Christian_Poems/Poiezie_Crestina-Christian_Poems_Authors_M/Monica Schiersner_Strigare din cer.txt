TITLE: 51. Strigare din cer
AUTHOR: Monica Schiersner

Mai stai cu mine-n părtăşie,
Îmi spuse astăzi Duhul Sfânt,
Ca să-ţi trimit putere vie
Când vin furtuni şi bate vânt.

Să nu te clatini nicio clipă
Şi în picioare să rămâi,
Şi sub a mea caldă aripă
Fiinţa ta mereu s-o pui.

Mai caută-mă şi-n veghere
Rămâi în ceasul cel târziu
Şi nu-nceta mereu a cere
Cu Tine-n orice ceas să fiu.

Că vor veni şi zile-n care
Fără de Mine n-ai să poţi,
În greu, să rămâi în picioare
Şi apa din izvor să scoţi.

De-aceea, te sileşte întruna
Să faci un pas şi să mai creşti
În Mine pentru totdeauna,
Ca-n orice greu să izbuteşti.

Căci Eu ţi-am dat mereu putere
Şi-al meu Cuvânt ţi l-am lăsat,
Şi chiar în vremuri de tăcere
Am fost cu tine ne-ncetat.

Tu să Mă lauzi totdeauna
Şi prin credinţă să trăieşti,
Ca-n Duhul Sfânt noi să fim una
Şi zi şi noapte să doreşti

Cu Mine-n Sfânta părtăşie
Să poţi măcar un ceas să stai,
Ca din a mea putere vie
Să poţi şi altora să dai.