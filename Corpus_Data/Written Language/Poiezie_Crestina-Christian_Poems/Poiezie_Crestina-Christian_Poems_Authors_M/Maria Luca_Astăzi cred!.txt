TITLE: Astăzi cred!
AUTHOR: Maria Luca

Niciodată n-am crezut
Că un gest sau o privire
Pot aduce-n viață soare
Și în suflet fericire!
N-am crezut câtă durere
Pote-o vorbă să stârnească
Când e omul plin de ură
Și-a uitat să mai iubească...

Niciodată n-am crezut
Cât e cerul de aproape
Dacă ai în suflet pace
Și ai dragostea agape...
N-am crezut că doar iubirea
Este-n toate-ndeajuns
Când la cârma vieții este
Doar un Domn: Hristos Isus!

Astăzi cred, căci bucuria
A pătruns în viața mea
De când Domnul mi-a vorbit
Și m-a luat în palma Sa
Și de-acum în orice vreme
Stau ca vulturul pe creste
Și pot spune cu tărie:
Cred că Domnul mă iubește!