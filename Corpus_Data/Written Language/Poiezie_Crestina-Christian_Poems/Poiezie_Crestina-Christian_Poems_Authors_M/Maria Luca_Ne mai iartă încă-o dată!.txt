TITLE: Ne mai iartă încă-o dată!
AUTHOR: Maria Luca 

Doamne, iarna de afară
Parcă-n inimi ne pătrunde
Și ni-e dor... ni-e dor de soare
Și-alergăm către niciunde
Zgribuliți de frig și teamă
Cu priviri înlăcrimate
Căutând iubirea caldă
Într-o lume de păcate...

Doamne, știm că suntem răi
Suntem slabi, fără putere
Haina iarăși ne-am pătat-o
Alergând după avere
Dar iubirea Ta e mare
Doamne, ne mai iartă-o dată
Lasă blânda primăvară
Să-nflorească minunată

Și ne pune-n inimi Tată
Doar un strop din harul Tău
Să ieșim biruitori
Când ne pare drumul greu...
Mai privește spre pământ
Mai spune cât ne-ai iubit
Și ne pune-n inimi Doamne
Primăveri fără sfârșit!