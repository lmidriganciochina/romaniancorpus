TITLE: Viața noastră
AUTHOR: Mirela Olteanu

Viața noastră ce e oare și ce am făcut cu ea?
Din goana noastră nebună, nu ne-oprește nimenea.
Suntem ocupați mereu, irascibili din orice
Și la capăt ne-întrebăm: Toate astea, pentru ce?

Viața noastră ce înseamnă și în ce am transformat-o
Într-un loc obositor, iar ținta ei am uitat-o.
Ne promitem așa des, că ne-punem viața-n rând
Însă Dumnezeu te-întreabă, și mă-întreabă astăzi, când?

Viața noastră ce e oare, dacă nu călătorie?
Și umblarea mea, și-a ta, la orice pas ni se scrie.
Sfârșit are orice lucru, capăt are orice drum
Întrebarea nu-i cât mergi, întrebarea este: cum?

Viața noastră ce înseamnă, ne mai bucură ceva?
Dacă am înlocuit a iubi, cu a avea.
Suntem orbi și nu vedem că în pumni n-avem nimic
Nici că ghemul timpului e din ce în ce mai mic…

Viața noastră i-o minune sau așa ar trebui…
Însă cum să vezi minunea când de stres nu poți dormi
Ai vrea măcar pentru-o clipă de greu să te poți ascunde
Cauți  locul de odihnă, dar de găsit oare... unde?

Viața noastră are viață, mai știm noi să o trăim?
Pentru ce ne zbatem oare și pentru ce ne trudim?
Dumnezeu n-o să ne-întrebe câte daruri i-am adus
Ci cât am urcat Golgota, împreună cu Isus.

Viața nostră i-o poveste ce-o să aibă un sfârșit
Și doar lângă Dumnezeu va fi unul fericit.
Poate zici că nu ești bun  și că ai roade puține
Dar perfect, ca și Isus, mai există oarecine?

Viața noastră poate azi să capete iarăși viață,
Poți să scapi de oboseala, și de stres, de griji, de ceață.
Acceptă-l pe Dumnezeu și pune-ți viața în rând
Fiindcă azi ai șansa asta, însă nu știi până când…