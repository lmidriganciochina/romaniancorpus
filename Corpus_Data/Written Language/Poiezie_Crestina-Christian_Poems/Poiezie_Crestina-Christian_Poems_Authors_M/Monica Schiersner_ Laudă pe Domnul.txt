TITLE: 60. Laudă pe Domnul
AUTHOR: Monica Schiersner 

Laudă, frate, pe Domnul,
Laudă-L neîncetat,
Trezește-te, leapădă somnul
Şi laudă-L pe Cel Prea’nalt!

A Lui bunătate
Şi multă dreptate
Ce zilnic te-a apărat,
Tu, soră şi frate,
Azi, pentru toate,
Laudă-L neîncetat!

Laudă-L şi-n rugăciune,
Laudă-L neîncetat
Şi zi şi noapte Îi spune
O, Doamne, cât îmi Eşti de drag!

A Ta bunătate şi multă dreptate
Ce zilnic m-a apărat,
Te laud în toate
Şi vreau, zi şi noapte,
Să spun cât Eşti de minunat.

Laudă-L şi tu, surioară,
Laudă-L neîncetat,
Că El a adus primăvară
În sufletul tău zbuciumat.

Haideţi cu toţii, mic şi mare,
Pe Domnul să Îl lăudăm,
Din inimă-a noastră cântare
Cu dragoste să I-o cântăm.

Prin mulţumire şi multă iubire
Pe Domnul să Îl înălţăm,
De-a Lui bunătate
Şi milă în toate,
Cu toţii, din nou, să-I cântăm.