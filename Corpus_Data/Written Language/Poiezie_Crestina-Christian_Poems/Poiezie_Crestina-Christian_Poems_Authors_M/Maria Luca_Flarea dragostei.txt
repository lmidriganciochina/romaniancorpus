TITLE: Floarea dragostei
AUTHOR: Maria Luca

Doamne, floarea ce-ai sădit-o
În grădina inimii
Se înalță către soare
Și-nflorește zi de zi...
Am hrănit-o Domnul meu
Cu lumină și credință
Și-adăpost i-a fost în iarnă
Însăși slaba mea ființă
N-am lăsat ca gerul aspru
Ce în lume se coboară
S-o atingă... nu vreau Doamne
Floarea dragostei să moară...
Vreau parfumul ei s-atingă
Sufletele întristate...
Să devină o lumină
Într-o lume de păcate
Și când voi ajunge-acasă
Tată, să Ți-o dăruiesc
Proaspătă, frumoasă, vie
Să-Ți spună cât Te iubesc...
Doamne, floarea dragostei
Din grădina inimii
Se înalță către Soare
Și-nflorește zi de zi…