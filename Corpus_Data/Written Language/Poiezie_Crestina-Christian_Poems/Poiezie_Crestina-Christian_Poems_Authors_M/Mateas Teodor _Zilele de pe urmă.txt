TITLE: Zilele de pe urmă
AUTHOR: Mateas Teodor

Iată vremea, zice Domnul,
Biserică prin Duhul Sfânt,
Când voi aduce răpirea
Să te iau de pe pământ.

Căci te vreau cu gelozie.
Viața pentru tin´ Mi-am dat,
Din răni curs-a Sfântul sânge
Ce păcatul ți-a iertat.

Iată, zice Duhul Sfânt,
Mai doresc în Adunare
Să-Mi fiți sfinți, să vă iubiți
Pân´ la a Mea arătare.

Așa-ți vorbesc prin Duhul Meu:
Să-Mi fiți treji! Vegheați mereu!
Căci voiesc ca-n Adunare
Să Mă simtă fiecare.

Nu vreau sa vă prind dormind
Atunci când vin pe pământ.
Vreau credința să vi-o văd,
Ca la Tatăl să v-arăt.

Vreau să-ți dau o haină albă
Și cununa slavei tale,
Vreau să iei din a Mea mână
Mântuirea vieții tale.

Astăzi zic, prin Duhul Sfânt:
Iată că Eu vin curând!
Și răsplata e cu Mine,
Pentru cei din Duh, nu fire.

Cei ce au urechi s-audă!
Glas de Dumnezeu vorbește,
Iată, nu mai e o taină:
Loc, Hristos vă pregătește.