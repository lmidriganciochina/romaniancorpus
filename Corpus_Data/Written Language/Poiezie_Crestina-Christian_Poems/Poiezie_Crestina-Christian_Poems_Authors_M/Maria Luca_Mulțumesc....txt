TITLE: Mulțumesc...
AUTHOR: Maria Luca

Ar fi trebuit acum
Primăvara să-mi zâmbească
Vântul să adie cald,
Florile să înflorească
Și-ar fi trebuit pe ramuri
Mugurii să râdă-n soare
Să se-ntoarcă din străini
Păsările călătoare
Dar afară-i frig și ninge
Haina albă de zăpadă
Primăvara a ascuns-o...
Ochii nu mai pot s-o vadă
Dar adânc, în pieptul meu
Înflorește, minunată
O eternă primăvară
Dulce, binecuvântată
Și privind pe geam afară
Iar exclam cu dor de bine:
Mulțumesc pentru zăpadă
Că și ea e de la Tine!