TITLE: Cât de bine mă cunoști!
AUTHOR: Maria Luca

Cât de bine mă cunoști Doamne, Dumnezeul meu
Știi când inima îmi cântă... știi când drumu-mi pare greu...
Îmi cunoști orice durere și-mi auzi orice suspin
Când la poala crucii Tale vin cu lacrimi să mă-nchin...

Cât de bine mă cunoști Dumnezeul meu iubit
Gândul Tu mi-l știi Părinte până să se fi ivit
Fiecare fir de păr ce-a albit Tu îl cunoști
Fiecare rid pe frunte Tu îl știi, îl recunoști!

Cât de bine mă cunoști... cum știi Doamne-a mă privi...
Pentru Tine sunt o carte pe tăblița inimii
Și mă cercetezi în zorii ce anunță-o nouă zi
Și apoi, în asfințit îmi vorbești de veșnicii...

Cât de bine mă cunoști Doamne Dumnezeul meu
Fiecare vers ce-l scriu e venit prin Harul Tău!
Mulțumesc pentru talantul ce mi-ai dat înspre folos
Să pot spune tuturora: Domnul e victorios!