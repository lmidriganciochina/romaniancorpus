TITLE: De ce privești cu-ngrijorare?
AUTHOR: Maria Luca

De ce te uiți cu-ngrijorare la ziua ce va fi să vie?
Tu ai uitat că Eu sunt Tată și te veghez din veșnicie?
Eu știu când părul ți-a albit... Eu știu când sufletul te doare
Și Eu prin harul Meu îți dau pace-n furtuni și vindecare!

De ce te-ngrijorezi că mâine nu vei avea îndeajuns?
Nu știi că Eu deja-s acolo și-ți dau la rugăciuni răspuns?
Nu ți-am spus Eu că niciodată și nicidecum n-am să te las
Că îți voi fi mereu alături... voi fi cu tine pas cu pas?

De ce privești cu-ngrijorare când norii negri se adună?
De ce te înspăinântă valul? De ce ți-e teamă de furtună?
Eu sunt Cârmaci cum altul nu-I și valului de-i poruncesc
El într-o clipă se sfârâmă căci Eu sunt Domn și te iubesc!

Copilul Meu să nu ai teamă... voi fi cu tine zi de zi
Și Mâna Mea te va conduce pe calea către veșnicii...
Rămâi statornic în credință chiar și atunci când drumu-i greu
Și nu privi cu-ngrijorare căci ești un fiu de Dumnezeu!