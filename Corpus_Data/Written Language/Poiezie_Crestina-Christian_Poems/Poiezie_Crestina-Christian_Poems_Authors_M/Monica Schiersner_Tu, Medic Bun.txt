TITLE: 49. Tu, Medic Bun
AUTHOR: Monica Schiersner

Tu dai vindecare la cel cu dureri,
Celui ce-l mai doare, îi dai noi puteri,
Tu dai mângâiere celui întristat
Şi apă când cere, celui însetat.

Tu dai biruinţă, celui ce aşteaptă
Cu multă credinţă, izbânda Ta dreaptă,
Tu dai şi lumină celui ce nu vede,
La Tine să vină - şi-n Tin’ el se-ncrede.

Tu dai bucurie, izvor minunat,
Că apa Ta-i vie acum şi în veac,
Tu Eşti pâinea vieţii trimisă de sus,
Cuvântul vieţii la Tine-i, ISUS.

Tu dai mântuire celui ce-i pierdut,
Prin marea-Ți iubire ce-o ai şi-ai avut,
Tu dai fericire şi-l ţii fericit,
Prin marea-Ți iubire, ISUSE iubit.

Tu dai de toate, celui ce Îţi cere,
Că mâna Ta poate şi dă cu plăcere
Şi noi azi Îţi cerem, ISUS, să ne dai
Credinţă, putere, s-ajungem în Rai.

Tu dai fericire de-acum și-n vecii,
Cu multă iubire, ISUS, TU ne ţii,
Tu ai dat, ISUSE, şi numai Tu dai
Celui ce-şi doreşte din tot ce Tu ai.