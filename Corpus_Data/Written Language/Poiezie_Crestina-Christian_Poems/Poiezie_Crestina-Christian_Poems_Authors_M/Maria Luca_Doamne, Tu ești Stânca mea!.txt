TITLE: Doamne, Tu ești Stânca mea!
AUTHOR: Maria Luca

Doamne, Tu ești Stânca mea!
Unde aș putea s-alerg
Când pe drumul greu al vieții
Numai lacrime culeg?
Unde aș putea găsi
Ajutor în vreme rea
Dacă nu la poala crucii
Ocrotit de mâna Ta?

Doamne, Tu ești Tatăl meu,
Călăuză, Blând Păstor
Când în lume rătăcesc
Tu îmi vii în ajutor...
Tu îmi numeri anii vieții
Știi când plâng sau când zâmbesc
Mă înveți prin Sfânt Cuvânt
Cum să iert și să iubesc!

Doamne, ești Lumina mea...
Domnul meu și Dumnezeu!
Fără Tine fericirea
Nu ar fi la apogeu...
Mă alinți cu vocea-Ți blândă
Îmi dai Harul Tău Ceresc...
Doamne, nu găsesc cuvinte
Să Te-ador... să-Ți mulțumesc!