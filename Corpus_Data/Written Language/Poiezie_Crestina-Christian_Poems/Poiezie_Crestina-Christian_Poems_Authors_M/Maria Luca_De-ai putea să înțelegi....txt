TITLE: De-ai putea să înțelegi...
AUTHOR: Maria Luca 

Omule, de-ai înțelege... de-ai putea să înțelegi
Clipele de fericire cum să faci să le culegi
Cum s-aduni în jurul tău frumusețe și senin
Să alungi în hăul negru orice urmă de suspin...
De-ai putea să înțelegi că iubirea-i însăși viața
Chintesența-a tot și toate... e apusul, dimineața...
Dragostea e chiar aripa ce te poartă către cer
Fără trupul de țărână dintr-un trai ce-i efemer...
Omule, de-ai înțelege cât de mult ai fost iubit
Dacă-ai ști că pentru tine pe o cruce a murit
Cel ce-I Fiu de Dumnezeu... Mielul Sfânt, Isus Cristos
Poate fiecare clipă ai trăi-o cu folos...
Poate-atunci te-ai apleca cu adâncă reverență
Și-ai veni cu mulțumire căutând a Lui prezență
Și-orice zi de sărbătoare ar fi închinată Lui
Și-ai cânta cu bucurie învierii Mielului