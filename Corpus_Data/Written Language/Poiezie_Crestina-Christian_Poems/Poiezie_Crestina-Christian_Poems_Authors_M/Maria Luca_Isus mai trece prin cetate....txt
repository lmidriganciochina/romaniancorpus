TITLE: Isus mai trece prin cetate...
AUTHOR: Maria Luca 

Isus mai trece prin cetate...
Oare nu-L vezi? Oare n-auzi?
De ce ți-e inima de gheață?
De ce nu vrei să Îi răspunzi?

Încet, se-apleacă către tine
Și numele-ți șoptește blând...
E ca o caldă adiere
Ce se strecoară-n al tău gând...

Deschide-ți inima... e-aici...
Isus mai trece prin cetate
El vrea povara să-ți ridice
El vrea să ierte de păcate...

Mulțimi de oameni vin cu El
Cu haine albe, strălucind...
Ei poartă dragostea pe chipuri
Spre cer cu dor călătorind...

Isus mai trece prin cetate!
N-ai vrea să mergi și tu cu El?
Găsești belșug de fericire
La Domnul Sfânt... Emanuel!