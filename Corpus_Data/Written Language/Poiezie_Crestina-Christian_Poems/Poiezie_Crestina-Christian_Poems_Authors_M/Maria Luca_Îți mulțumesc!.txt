TITLE: Îți mulțumesc!
AUTHOR: Maria Luca

Cu-atâta bucurie Doamne
M-aplec în zorii dimineții
Să-Ți mulțumesc pentru iubire
Și pentru darul scump al vieții...

Îți mulțumesc de pacea nopții
Ce iar m-a-nvăluit acasă...
Îți mulțumesc că nu-mi lipsește
Belșugul pâinii de pe masă...

M-aplec cu reverență Tată
Și vin din nou să-Ți mulțumesc
Că m-ai primit la al Tău piept
Și mi-ai dat harul să iubesc...

Îți mulțumesc că pentru mine
Chiar pe-al Tău Fiu Tu ai jertfit
Să pot privi acum spre ceruri,
Să pot fi astăzi mântuit...

Cu-atâta bucurie Doamne
Pășesc pe calea spre vecii
Și mă aplec cu reverență
Să-Ți mulțumesc de noua zi!