TITLE: Dacă-ar fi ca încă-o dată...
AUTHOR: Maria Luca


Dacă-ar fi ca încă-o dată viața mea să o trăiesc
Poate-aș învăța atunci ce înseamnă să iubesc...
Poate-aș învăța să tac și aș învăța s-ascult
Și m-aș înveli în pacea ce o cunoșteam demult...
Nu aș mai privi la lucruri ce nu au nici o valoare
Ci m-aș bucura de-o floare, de căldura de la soare...
Aș cânta cu bucurie fiecărui răsărit
Și-aș aduce mulțumire pentru orice asfințit...
Dacă-ar fi ca viața mea s-o trăiesc de la-nceput
Aș iubi ce n-am iubit și-aș face ce n-am făcut...
I-aș da sufletului aripi să se-nalțe către cer
Și-ar fi viața colț de rai unde lacrimile pier…