TITLE: Dragostea nu-i de vânzare!
AUTHOR: Maria Luca 

Dragostea nu-i de vânzare... Nu poți pune preț pe ea...
Nu sunt bani în lumea-ntreagă ca să cumperi dragostea!
Ea se naște dintr-o vorbă, un surâs sau o privire
Și cu ea aduce-n viață clipele de fericire...

Dragostea nu-i de vânzare deși mulți ar vrea să fie
Dar nu poți să cumperi totuși frumusețe, bucurie.
Dacă inima în piept e pustie, mâniată
Floarea dragostei acolo nu va înflori vreodată!

Dragostea nu-i de vânzare... banii n-o pot cumpăra
Dar un suflet plin de pace se va întâlni cu ea
Și va ști s-o prețuiască căci iubirea-i temelia
Care stă la baza vieții și aduce veșnicia!

Cât de repede trec anii... doar iubirea-ntinerește
Ea rămâne tot frumoasă pentru cel care iubește!
Omule de-ai înțelege tot ce-i prețios sub soare
Poate-ai spune acum și tu: ”Dragostea nu-i de vânzare!”