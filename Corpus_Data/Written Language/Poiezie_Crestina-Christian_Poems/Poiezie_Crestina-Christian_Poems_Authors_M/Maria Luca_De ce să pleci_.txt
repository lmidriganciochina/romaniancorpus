TITLE: De ce să pleci?
AUTHOR: Maria Luca

De ce să pleci? Oare nu știi
Că nicăieri nu-i ca acasă?
Tu crezi că oamenii străini
Te-or pune ca aici, la masă
Și crezi că vei găsi acolo
În țări străine fericirea
Când tu aici ai înțeles
Ce prețioasă e iubirea?

De ce să pleci? Ce vrei s-aduni?
Vrei bogății ce pier în vânt
Când tu acasă ai o viață
Cum nu au mulți pe-acest pământ:
Ai sănătate, ai iubire
Și ai o casă minunată
Și ai copii așa frumoși
Mai prețioși ca lumea toată...

Mai stai... te mai gândește-o clipă
De ce să pleci? Aici e bine...
Nu sunt nici bombe, nici războaie
Aici e Dumnezeu cu tine!
Chiar dacă viața-i mai săracă
Tu ai destul... fii mulțumit
Rămâi acasă... fii ferice
Că poți iubi... că ești iubit! ! !