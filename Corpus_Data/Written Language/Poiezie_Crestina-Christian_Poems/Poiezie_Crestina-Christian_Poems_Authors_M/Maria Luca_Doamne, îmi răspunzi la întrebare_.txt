TITLE: Doamne, îmi răspunzi la întrebare?
AUTHOR: Maria Luca

Doamne, ai un pic de timp? Vreau să Te întreb ceva:
N-ai văzut cumva iubirea rătăcind pe undeva?
Poate s-a urcat la ceruri și-a uitat să mai coboare
Printr-o ploaie... printr-o rază... poate chiar și prin ninsoare...

Poate-un înger a ascuns-o supărat pe omenire
Pentru multele păcate... pentru ură, răzvrătire...
Poate am gonit-o noi printr-o inimă de gheață
Ce-a uitat s-aducă jertfa prin ruga de dimineață...

Aș porni-n căutarea ei dar sunt singur și mi-e greu
Și nu știu pe care drumuri să pășesc cu dorul meu...
De mi-ai fi Tovarăș Doamne, aș găsi-o negreșit
Și aș spune tuturora ce înseamnă-a fi iubit!

Doamne, ai un pic de timp? Îmi răspunzi la întrebare?
N-ai văzut cumva iubirea rătăcind la întâmplare?
Știu că iar am întristat-o dar Te rog, Părinte Sfânt,
Mai trimite-o încă-o dată să-nflorească pe pământ!