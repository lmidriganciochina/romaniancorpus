TITLE: De-ai să Mă chemi…
AUTHOR: Maria Luca

De-ai să Mă chemi copile când drumul este greu
Și barca vieții tale lovită e de val
Am să cobor la tine să potolesc furtuna
Și îți voi fi Cârmaci să te întorci la mal...

De-ai să mă chemi în rugă voi coborî la tine
Și-am să-ți vorbesc copile, puteri să-ți dăruiesc...
Am să rămân cu tine prin Duhul Meu cel Sfânt
Să nu uiți niciodată că veșnic te iubesc!

De-ai să mă chemi copile în lacrimi dau durere
În clipe fericite, de sfântă bucurie
Eu am să fiu acolo, un Prieten credincios
Ce-ți însoțește pașii mergând spre veșnicie...

Căci Eu sunt Dumnezeul ce te-a iubit dintâi
Și pentru tine Fiul ca jertfă Eu L-am dat
Să te salvez pe tine...dar să rămâi statornic
Și vei avea o viață cum nici nu ai visat!