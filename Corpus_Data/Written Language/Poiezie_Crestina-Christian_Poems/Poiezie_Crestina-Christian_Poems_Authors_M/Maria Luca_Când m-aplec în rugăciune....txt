TITLE: Când m-aplec în rugăciune...
AUTHOR: Maria Luca

Când m-aplec în rugăciune și cu dragoste Te chem
Să cobori prin Duhul Sfânt, să pătrunzi în viața mea
Doamne, cât de minunat îmi răspunzi din cerul slavei
Și prin tot ce mă-nconjoară îmi arăți iubirea Ta!

Simt cum mâna Ta de Tată supărarea îmi alină
Și pe rana care doare torni balsamul Tău divin
Cercetezi inima mea și înlăuri gândul rău
Ca, în sfântă părtășie numai Ție să mă-nchin...

Brațul Tău mă înconjoară...nu m-atinge vânt sau val
Simt puteri cum mă ridică când pe cale șchiopătez
Îmi vorbești prin Cartea Sfântă despre jertfa din calvar
Să aleg doar Adevărul și mereu să Îl urmez...

Când m-aplec în rugăciune și Te chem să vii Părinte
Nu întârzii niciodată ci în taină îmi vorbești
Și îmi spui că ești cu mine...că veghezi de sus din slavă
Că m-aștepți să vin ”acasă”, mă asculți și mă iubești! ! !
