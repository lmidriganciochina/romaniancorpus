TITLE: Sunt doar un om...
AUTHOR: Maria Luca

Sunt doar un om... ce pot să fac
Durerea să-Ți alin
Când chiar și eu Te-am condamnat
La moarte și la chin...

Sunt doar un om... și-mi pare rău
Că iar Te-am întristat
Că nu Ți-am dat izvor de apă
Când erai însetat...

Sunt doar un om... și slab sunt Doamne,
Iar drumu-mi pare greu
Adesea cad împovărat
Dar mă ridici mereu!

Sunt doar un om... dar, Domnul meu
Mă-nchin cu umilință
Mă spală-n sângele Tău sfânt
Și dă-mi prin har credință!