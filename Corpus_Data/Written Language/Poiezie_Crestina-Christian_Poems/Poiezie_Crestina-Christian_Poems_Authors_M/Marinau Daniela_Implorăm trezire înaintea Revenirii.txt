TITLE: Implorăm trezire înaintea Revenirii
AUTHOR: Marina Daniela 

Când plouă-n păr cu flori de-april,
Dar inima ți-e tristă,
Se nasc boboci de trandafir,
Cad lacrimi în batistă;

Eden floral îmbie-n jur;
Suspini în primăvară,
Deasupra, ceru-i de-opal pur,
Dar nu-i credință-n țară!

Mi-e teamă de un verset scris
Pentru-ațipiții nesfințiți:
„Vara e dusă, secerișu-nchis,
Noi suntem tot nemântuiți”

Ploaia târzie s-așteptăm,
Nainte de recoltă,
Duhul trezirii-L invocăm-
Ce-nvie, nu revoltă!

Isus, pe nori vei reveni
Să-ți iei urmașii-acasă,
Pe toți ai Tăi pe nume-i știi:
Au haina de Mireasă!

„-Cine-s acei ce trec în zbor?
Hulubi spre porumbarul lor?”
-Sunt sfinții, ce plutesc pe nor,
Spre Mire-Rege-al regilor!