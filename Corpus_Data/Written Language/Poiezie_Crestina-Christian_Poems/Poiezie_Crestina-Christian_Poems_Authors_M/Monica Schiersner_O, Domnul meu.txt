TITLE: O, Domnul meu
AUTHOR: Monica Schiersner 

O, Domnul meu, o fericirea mea,
Prin orice greu eu Te voi urma,
Că Tu-mi eşti tot ce-am mai frumos,
Da, numai Tu, Domn glorios!

Atâta durere şi lacrimi mereu,
Dar marea-Ți putere m-ajută la greu
Să văd biruinţa, să cred ce mi-ai spus
Cu toată fiinţa, în Tine, ISUS.

Aşa ai fost şi Tu batjocorit
Şi Numele-Ți mare, atât de hulit,
Ca să mă-nveţi şi pe mine să fiu
Cum şi TU ai fost, ISUSE, ca FIU.

O, Domnul meu, o fericirea mea,
Îţi mulţumesc de dragostea Ta
Şi dacă aici nimeni nu m-ar iubi,
Eu tot cu Tine să rămân aş dori.

Ajută-mă Tu la crucea mea
Să o pot duce, deşi este grea,
Îmi dă Tu puteri să merg cum mi-ai spus
Şi să Te laud ca un fiu supus.

O, Domnul meu, o fericirea mea,
Eu până la capăt Te voi urma,
Orice ar fi, orice-ar mai veni,
Ştiu că într-o zi Te voi întâlni.

Plină de speranţă şi plină de dor,
Spre zarea măreaţă, la Tine-am să zbor,
La locul în care Tu mi-ai pregătit
Să fiu pe vecie cu Tin’ fericit.