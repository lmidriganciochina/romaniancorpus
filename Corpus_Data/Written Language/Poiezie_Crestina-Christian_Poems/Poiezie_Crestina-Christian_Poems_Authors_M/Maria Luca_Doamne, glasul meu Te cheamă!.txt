TITLE: Doamne, glasul meu Te cheamă!
AUTHOR: Maria Luca

Doamne, glasul meu Te cheamă printr-o sfântă rugăciune
Inima tresare-n piept... vrea iubirea ei a-Ți spune... .
Mâinile-mi înalț spre ceruri și Te chem în viața mea
Căci mi-e dor... mi-e dor de Tine... mult mi-e dor de pacea Ta!

Am tot mers pe drum de grijuri și am obosit Părinte
M-au rănit pe cale spinii și-am uitat de cele sfânte...
Trupul Doamne mi-a slăbit de prea multele dureri
Și în lume n-am găsit vindecare și puteri!

Azi, m-aplec în rugăciune și Te chem pe Nume, Tată
Mai îndură-Te de mine... mă atinge și mă iartă!
Vreau cu Tine, doar cu Tine să pășesc spre veșnicii
Însoțit de-a Ta Iubire și de sfinte bucurii!