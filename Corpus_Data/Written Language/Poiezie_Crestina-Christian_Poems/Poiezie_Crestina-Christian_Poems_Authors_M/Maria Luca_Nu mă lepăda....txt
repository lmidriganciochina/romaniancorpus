TITLE: Nu mă lepăda...
AUTHOR: Maria Luca 

Nu mă depărta Părinte
De la Sfântă Fața Ta...
Știu că iar Te-am întristat
Neveghind pe calea grea...
Știu că slab sunt și mi-e teamă
Pentru ziua ce-o să vie,
Mă frământ că viața mea
E prea tristă și pustie...

Nu mă lepăda Părinte
De la Pieptul Tău Divin
Și ascultă-mi rugăciunea
Când m-aplec să mă închin...
Spune-mi că îmi ești aproape,
Spune-mi iar că mă iubești
Că avea-voi biruință
Către zările cerești...

Nu mă lepăda Părinte...
Ține-mă pe Brațul Tău
Chiar de spinii mă rănesc
Și îmi pare drumul greu
Dă-mi putere Domnul meu
Să am inima fierbinte...
De la Fața Ta cea Sfântă
Nu mă lepăda Părinte!