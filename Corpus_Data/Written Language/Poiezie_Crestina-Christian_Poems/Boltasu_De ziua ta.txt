TITLE: De ziua ta
AUTHOR: Lucica Boltasu

Nu pot să-ţi dăruiesc decât o floare,
Un trandafir ce poartă-n el iubirea,
Dar sper ca într-o viaţă viitoare,
Să îţi aştern tot cerul la picioare
Şi-odat-cu el, de-asemeni fericirea.

Nu pot să-ţi dăruiesc decât un vers,
Un cânt venit din inima-mi pribeagă,
Dar sper ca în imensul univers,
Tot ce e rău pe veci să fie şters,
Să fii o stea, pentru fiinţa dragă!