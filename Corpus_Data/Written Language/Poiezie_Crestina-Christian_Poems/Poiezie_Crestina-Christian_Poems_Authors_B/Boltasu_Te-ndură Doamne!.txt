TITLE: Te-ndură Doamne!
AUTHOR: Lucica Boltasu

O, Doamne Tată, cum trec anii
Şi tare-aş vrea ca să-i opreşti,
Mai dă un timp de păsuire,
Pe dragii mei să-i mântuieşti!

Aleargă clipele întruna
Şi nu se uită înapoi,
Îi cercetează Tu, Părinte
Şi pune-n ei un nou altoi!

Căci se usucă tinerețea,
Ca firul ierbii din câmpii,
Cu fircare zi ce trece,
Ne apropiem de veșnicii!

Avem părinți o, Doamne Mare,
Avem copii ce nu te știu,
Acum în clipele din urmă,
Le spune Tu: "Isus e viu!"

"Ce este scris în Cartea Vieții,
E-adevărat, nu amânați,
Vă-ntoarceți de pe căi străine
Şi viața-ntreagă vă schimbați!"

Isus, Acel ce-a înviat,
Te vrea cu El în veșnicii,
Şi spune azi: "Prieten drag,
Nu vrei cu Mine ca să vii?"

Anii aici curând vor trece,
Cu ce rămâi când s-or sfârși?
Ce vei lua-n a ta desagă
Când vei pleca, oare tu ştii?

Nimic, goi am intrat în lume,
La fel de goi noi vom pleca,
Dar de avem pe Domnu-n suflet,
Spre cerul sfânt noi vom zbura!

Vom sta cu El o veşnicie,
La dreapta Tatălui cel Sfânt,
Te-ndură Doamne de toți care
Nu au cu Tine legământ!