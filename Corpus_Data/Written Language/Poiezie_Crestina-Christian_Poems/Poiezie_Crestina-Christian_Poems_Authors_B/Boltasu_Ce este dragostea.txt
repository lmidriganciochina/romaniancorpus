TITLE: Ce este dragostea?
AUTHOR: Lucica Boltasu

Dragostea înseamnă faptă,
În furtuni o caldă șoaptă,
În durere, mângâiere
Şi în slăbiciuni, putere.

Dragostea e mereu trează,
Pentru cel iubit veghează,
E atentă, generoasă,
Şi arată că îi pasă.

Dragostea nu poartă pică,
Când ești jos, ea te ridică,
De zâmbești și ea zâmbește,
De ți-e bine, fericeşte.

Dragostea ascultă, tace,
Când vorbește-aduce pace,
Nu incită la război,
Căci cunoaște pe El Roi.

Cel ce vede totul, toate,
Este Domnul care poate,
Să transforme orice stare
Într-o binecuvântare.

Dacă "dragostea" provoacă
Pe aproapele să facă
Și să spună lucruri rele,
Ea se va-mbrăca cu ele.

Ce dai, omule, să știi,
Doar aceasta vei primi,
Dacă aduci fericire,
Vei primi multă iubire.

Dacă tu aduci necaz
Şi curg lacrimi pe obraz,
Răsplătirea n-o să fie
Ceea ce ți-ar place ție.

Ia exemplul lui Cristos,
Chipul Lui cel luminos,
Totul fă cu dăruire
Și jertfește, din iubire.

N-aştepta doar să primeşti,
Pe Domnul Îl necinsteşti,
Dacă spui că ești creștin,
Când spui "Da!" să spui "Amin!"

Dragoste, chivot preasfânt,
Tu venit-ai pe pământ,
Să ne-nveți cum să trăim,
Pe-aproapele să iubim.

Dacă dragoste nu e,
Totu-n jur se năruie,
Dă-ne Tată har de sus,
Să iubim ca şi Isus!