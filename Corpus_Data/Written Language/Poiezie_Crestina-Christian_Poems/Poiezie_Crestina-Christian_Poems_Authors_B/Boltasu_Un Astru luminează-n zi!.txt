TITLE: Un Astru luminează-n zi!
AUTHOR: Lucica Bolatasu

Atâtea stele sunt pe cer
Şi-n răsărituri ele pier,
Le ştii acolo sus, departe,
Dar nu le vezi decât în noapte.

Acolo-i luna cea măreaţă,
Ce doar în noapte prinde viaţă,
Când soarele pe cer răsare,
Ea-ncet coboară-apoi dispare.

Un Astru luminează-n zi,
El ţine viaţa celor vii,
De va fi noapte-n jurul tău,
Gândeşte-te la Dumnezeu.

El e lumină-n întuneric,
E-al seminţiilor Sfânt cleric,
El te conduce-n locuri sfinte,
De-i zi, de-i noapte, ia aminte!

Să nu te-ncrezi în mândra lună,
Că de-i frumoasă nu-i şi bună,
Te-mbracă-n haine de smarald
Şi te desparte de înalt.

Te duce-n hăuri reci, obscure,
Viaţa smerită vrea să-ţi fure,
Nu-ţi schimba slava în păcat,
Căci Dumnezeu, un har ţi-a dat!