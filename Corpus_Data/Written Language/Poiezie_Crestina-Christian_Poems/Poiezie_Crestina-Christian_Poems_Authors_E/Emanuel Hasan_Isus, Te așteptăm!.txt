TITLE: Isus, Te așteptăm!
AUTHOR: Emanuel Hasan

În ziua minunată
Când Domnul va veni
Să-și ia cu mare slavă
Mireasa-n veșnicii
Cu-acele milioane
Ce vor zbura spre El
Pe nori de Har, în zare
Știu că voi fi și eu!
Mă înfior la gândul
Că și eu voi zbura
Mai repede ca vântul
Spre nori mă voi 'nălța!
Din cele patru vânturi
S-or ridica spre nori
De pe întreg pământul
În zbor, frați și surori!
Din tristele morminte
Spre ceruri vor țâșni
Sfinții în haine albe
Spre nori de veșnicii!

Acum, nu am cuvinte
Fiorii doar mă trec
Acele clipe sfinte
Pe care le aștept
Atât sunt de aproape,
Mai mult ca niciodat'!
Poate fi chiar la noapte,
Sau chiar pe înserat! '
O, Mirele meu veșnic
Așa de mic mă simt
În fața Ta, nevrednic
Iar Tu, așa slăvit!
Merit eu să-mi faci parte
De marele Tău Har?
De zborul peste moarte
Spre marele Hotar?
Nu, nicidecum, știu bine
Ci meritul e-al Tău
Iar Viață am prin Tine,
De-a pururi, Domnul meu!
Te-aștept ca milioane
De frați și de surori,
Care privesc în noapte
Către ai noptii nori
Precum un foc de veghe
Mă arde-un dor de cer
În inima ce-și cere
Iubitul ei etern!
O, vino Tu, iubite,
Atâția Te chemăm
Și spunem: "Maranata"!
Isus, Te așteptăm!