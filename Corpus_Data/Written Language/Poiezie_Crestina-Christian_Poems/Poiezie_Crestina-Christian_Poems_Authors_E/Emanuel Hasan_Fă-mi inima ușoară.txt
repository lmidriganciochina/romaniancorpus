TITLE: Fă-mi inima ușoară
AUTHOR: Emanuel Hasan

Fă-mi inima ușoară
Isuse preaiubit,
Dă-mi bucurii și pace
În sufletul trudit.

Dă-mi Tu odihnă sfântă
În loc de frământare
Ca apa care curge
Lin murmurând, la vale.

Mă fă ușor, ca frunza
Să pot pluti ușor
Spre Țara cea eternă
Cu frunze ce nu mor

Fă-mă frumos ca floarea
Din luna lui April,
Care cu drag privește
Spre cerul cel senin!

Fă-mi inima ușoară
Precum seninu-n zori,
Dă-mi susurul Vieții
Și aripi pentru zbor!