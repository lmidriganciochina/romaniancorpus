TITLE: Evanghelia prosperității
AUTHOR: Emanuel Hasan

Se mai aude câteodată
De la amvoane, prin biserici
O evanghelie mai ciudată
Rostită de ai nopții sfetnici.
O evanghelie slabă, falsă
Care este total pe dos,
Cu Evanghelia cerească,
Ce ne-a lăsat scumpul Hristos!
Dar să vedem ce ei propagă
Prin așa zisa "evanghelie"
Și ce foloase vor să tragă
Cei care-mping frații-n durere.
Ei zic așa: -Domnul ne vrea
Ca să fim cap, nu să fim coadă
Precum Avraam odat' era,
Așa vor fi cei ce-L urmează!
Să ai averi nu e păcat,
Ci pură binecuvântare,
Cu cât aici ești mai bogat
Ești binecuvântat mai tare!
Cuvinte ce vor gâdila
În mod plăcut pe cei ce-n lume
Trăiesc doar pentru-a aduna
Averi pentru a-și face-un nume.
Acestor vorbe, negreșit
(Care, desigur, au scop mare)
S-ar atașa mai la sfârșit
Două uriașe buzunare.
Pân' la podea de s-ar putea
Să intre banii, fără milă
În proprietăți, mașini de lux
Și nu-n ultimul rând, în vilă!
Cum să predici așa ceva,
Când Prințul Cerului ne spune
Că cel ce s-a îmbogățit
Ușor ajungeva-n genune?
Exemplu? Tânărul bogat
Care s-a-ntors pe-a sa moșie
În loc s-alerge de îndat'
Să guste sfânta bucurie...
"Ci mai degrabă printr-un ac
 Putea-va să intre cămila
 Decât în cer un om bogat
 Pe care-l ține jos doar glia!"
E clar că propriul interes
Sucește cum vrea adevărul,
Și c-un total alt înțeles
Se va-ncurca în crez poporul.
Tocmai de-aceea încă sunt
Străjeri pe ziduri de cetate
Să strige ce le dă Cel Sfânt:
Că Domnul vine, e aproape!
Și cum în turma Lui cea sfântă
Încă mai sunt sinceri mieluți
Oițe, oi ce stau pe stâncă:
Cum să nu vrei să îi ajuți?
Cu cât mai mult se-apropie clipa
Plecării noastre către nori
Cu-atât mai mult tot vin în turmă
Lupii vicleni și răpitori!
Dar noi, străjerii de pe ziduri
Suntem datori să demascăm
Aceste-nșelătoare stiluri!
Vrem tuturor să le-arătăm
Bazați pe Biblie, Adevărul
Ce s-a jertfit pe-o cruce sus
Păstorul nost', Mântuitorul
Mijlocitorul scump, Isus!
O, dragă turmă, fii unită
Și-ncrezătoare în Cuvânt
Așteaptă patria slăvită
Numai de Domnul ascultând!
Să nu te-nșele nimeni, nimeni
Ci tu, prin sfinte rădăcini
De vei cunoaște taina Bibliei
Vei fi mereu de neclintit.
De ai mai multe jos, în viață
Decât ce să mânânci, să-mbraci,
Fii un balsam, fii o speranță
Pentru orfani, sărmani, săraci!
Vrei bogății? Ai multe-n ceruri!
Vrei mare nume? Vei primi!
Să strălucesti vrei? Sus, în coruri
Vei străluci când vei slăvi
Pe Cel care, venind în lume
A fost sărac, cel mai sărac
Fiind exemplu, însă-n glorie
Cel mai frumos, cel mai bogat!
Da, turmă mică, îL așteaptă
Că Cel ce vine, va veni
Dar ține-nvățătura dreaptă
Și vei ajunge-n veșnicii!