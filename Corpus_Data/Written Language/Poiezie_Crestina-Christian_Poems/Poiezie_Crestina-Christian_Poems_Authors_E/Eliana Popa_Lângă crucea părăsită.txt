TITLE: Lângă crucea părăsită
AUTHOR: Eliana Popa

La o margine de codru, pe-o colina însorită
Lângă potecuta-ngustă, stă o cruce părăsită
Răstignit in patru cuie, prăfuit de ani şi vreme
Stă Hristos uitat şi singur, peste El timpul se cerne!

Doar un biet copil ce zilnic paste turma de mioare
Se opreşte să se-nchine, şi se-ntreaba cu mirare: , ,
- Cât mai poţi să rabzi, Hristoase, cuiul şi singurătatea,
Nu Ţi-e frica de-ntuneric când se-asterne-n codru noaptea?

Nu Ţi-e foame, nu Ti-e sete, n-ai pe nimeni lângă Tine,
Eşti şi Tu la fel de singur, eşti orfan la fel ca mine?
Eu pasc turma de mioare ca să-mi dea un colt de pâine,
Cel ce e stăpân pe turmă... azi îmi dă... dar nu ştiu, mâine!

Ţi-am adus un colt de pâine, e mai veche dar e bună
Sunt prea mic... nu pot ajunge, să-ţi dau jos acea cunună
Şi să-Ti scot din frunte spinii, care pielea Ţi-au străpuns
Cum sa fac, că-s mic, Hristoase şi n-ajung aşa de sus?

Ţi-am adus şi apă rece, că Ţi-o fi amar şi sete
Ei Ţi-au dat oţet şi fiere, da' zic: Dumnezeu să-i ierte!
Că şi astăzi trec grăbiţi şi nu vor să se oprească,
Chinul să Ţi-l uşureze, setea să Ţi-o ostoiască!

N-ai nici haină, n-ai nici cuşmă, pentru când o fi mai rece
Dar îţi las a mea cămaşă, că nu ştiu când 'oi mai trece
N-am mai multe că aş vrea, să-ţi mai las să ai de schimb
Dar, ce vad? Sau mi se pare? Ai în jurul Tău un nimb?

Ooo... nu pot să cred Hristoase, că-ntinzi mâna către mine
Că nici cuiul nu mai poate, răstignit a Te mai tine!", ,
-Drag copil, grăieşte Domnul, Crucea mea n-ar mai fi grea,
Dacă ar veni cu toţii, cu iubire lângă ea.

Şi eu sunt Păstor la oi, mi-am dat viata pentru ele,
Multe au plecat din statul, eu le caut cu durere
Şi le-astept sa se întoarcă, să le mân către păsune
Cu iubirea mea cea sfântă, eu le strig ca să se-adune!

Tu eşti mic, da-n suflet mare şi bogat cum alţii nu-s
C-ai întins un colt de pâine si-ai dat apă lui Iisus
Şi-ti voi da, când va fi vremea, apa vie şi merinde
Viaţă veşnică şi Raiul, pentru dragostea-ti fierbinte!"

Şi i-a pus Hristos pe creştet, mâna Sa cu răni de cui,
Si-a mâncat din pâinea tare, pusă înaintea Lui
Binecuvântând orfanul şi gustând din apa rece,
S-a urcat din nou pe Cruce, pentru cei ce vor mai trece!