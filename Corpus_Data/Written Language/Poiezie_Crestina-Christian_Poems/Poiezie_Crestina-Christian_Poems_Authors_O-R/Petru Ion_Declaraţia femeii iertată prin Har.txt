TITLE: Declaraţia femeii iertată prin Har
AUTHOR: Petru Ion

Eu sunt femeia păcătoasă
ce sta tăcută şi sfioasă.
Fusesem prins-n adulter,
deci numai un edict din cer
ar fi putut să mă dezlege;
ştiam ce merit după lege...... era poruncă: "lapidarea"!
Nu ştie legea ce-i iertarea,
aşa că m-au târât la El!
Cine era? ... EMANUEL!
Eu nu ştiam... ei, nici atât,
şi parcă le-a rămas în gât
să mai răspundă la 'ntrebare,
căci au plecat în grabă mare!
De ce-au plecat? N-am priceput.
Oare ce-a scris El, i-a făcut
s-abandoneze... lapidarea?
Cum? ... mi s-a acordat... iertarea?