TITLE: Ce vom face-n cer prin Har!
AUTHOR: Petru Ion Covasna

Sunt păcătos, dar sunt iertat
prin Sânge Sfânt răscumpărat;
nu-s vrednic, dar aşa vrea El!
Îmi e Păstor, Cel ce-a fost MIEL
Şi a murit în locul meu
să fiu mereu cu Dumnezeu!

Ce-am de făcut să-L răsplătesc?
Să intru-n corul Lui ceresc!
Şi să-I dau slavă pe vecie!
E partea ce-mi revine mie!
(De fapt de-aceea ne-a creat
de-aceea ne-a răscumpărat!)

Că lauda în Adunare
va dirija-o ca atare!
... deci toţi ce-I suntem acum fraţi
tot de El vom fi dirijaţi,
umplând cerul de bucurie,
unde vom fi pentru vecie!