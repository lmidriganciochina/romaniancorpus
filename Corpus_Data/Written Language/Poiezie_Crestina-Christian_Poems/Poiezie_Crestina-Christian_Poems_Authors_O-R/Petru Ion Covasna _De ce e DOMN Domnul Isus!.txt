TITLE: De ce e DOMN Domnul Isus!
AUTHOR: Petru Ion Covasna

De ce e DOMN Domnul Isus?
E pentru c-a venit de sus,
lăsând belşug şi fericire,
lăsând neant şi nemurire,
venind în lumea de gunoi,
ca să ne ia în cer pe noi!

De ce e DOMN Domnul Isus?
E pentru c-a venit de sus,
dorind cu-ntreaga omenire
să-mpartă a Lui moştenire!


De ce e DOMN Domnul Isus?
E pentru că de Tatăl, sus,
e uns şi înălţat în glorii!
El va veni curând cu norii,
cum a promis, cum a dorit:
să-Şi ia MIREASA pentru care
Atât de mult a suferit!