TITLE: Așa cum știi
AUTHOR: Pavel Mariana Florica 

Aşa cum ştii că primăvara vine
Chiar dac-afară-i frig şi vreme rea,
La fel să ştii şi că-n suflet la tine
Domnul va pune mângâierea Sa.

Căci Cel ce-a spus c-atât cât e pământul
Iarna şi vara fi-vor necurmat,
E-Acel care rostit-a şi cuvântul
“Eu, Domnul, sunt cu tine ne-ncetat!”

Ba încă şi-a-ntărit promisiunea
Zicând “nicicum nu te voi părăsi”
Şi ai văzut de-atâtea ori minunea
Când L-ascultai, în clipele pustii

Când peste inima ta tulburată
El a turnat balsamul Său divin
Şi peste viaţa ta cea zbuciumată
A pus tămăduire şi alin.

Aşa cum crezi că soarele răsare
Chiar dacă-i noapte-adâncă-n jurul tău,
Aşa să crezi ca-n îndurarea-I mare
Domnu-ţi trimite ajutorul Său!

Cum să nu speri că totul va fi bine
Când Domnul este ajutorul tău?
Hristos a suferit şi pentru tine
Şi-a luat asupra Sa păcatul tău

Ca să te știe-al Lui pentru vecie,
De El alături să fii necurmat
În cerul Său cel plin de bucurie
Deci laudă-Lși fii îmbărbătat!