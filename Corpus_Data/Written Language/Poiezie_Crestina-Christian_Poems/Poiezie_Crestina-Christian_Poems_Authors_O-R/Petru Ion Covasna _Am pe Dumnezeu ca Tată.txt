TITLE: Am pe Dumnezeu ca Tată
AUTHOR: Petru Ion Cavasna

Nu sunt singur eu în lume, nu sunt singur, nici uitat;
am pe Dumnezeu ca Tată, ce nu m-a abandonat.

Am pe Dumnezeu ca Tată, am Mântuitor, Duh Sfânt
şi sunt plin de bucurie! Căci nu sunt pentru pământ!

Am umblat şi eu prin lume şi-am făcut păcate mari,
am crezut că am valoare şi că sunt printre cei tari;
dar cu Sânge Sfânt Cel Veşnic, mi-a făcut haina curată,
dovedind că sus în ceruri am pe Dumnezeu ca Tată!

N-aştept moartea, ci răpirea,
fiindcă moartea-i despărţirea
de Acel ce m-a salvat;
El şi-a dat Fiul la moarte să fiu liber;
El să poarte, suferinţa-n locul meu.
Am un mare DUMNEZEU!

Am pe Dumnezeu ca Tată, am Mântuitor, Duh Sfânt
şi-o nădejde strălucită: Voi fi luat în Cerul Sfânt!