TITLE: Doar cu Tine-n gând mereu
AUTHOR: Paula D

Doar cu Tine-n gând mereu                             
Vreau s-adorm, o, Domnul meu
Iar atunci când mă trezesc
Tot la Tin’ să mă gândesc.

‘N-alergarea-mi zi de zi
Tu pe primul loc să fi;
Prin ce fac, prin ce vorbesc
S-arăt ce mult Te iubesc.

Fiind plin de Duhul Sfânt
Și iubind al Tău Cuvânt
Să fiu sprijin potrivit
Pentru cel căzut, rănit.

Vreau ca să mă micșorez,
Pe Tin’ să Te onorez;
Prin viața-mi ne-ncetat
Domnul meu, să fi ‘nălțat.

Iar atunci când vei veni
Binevoitor să-mi fi;
Și la pieptul Tău ceresc
Să mă lași să m-odihnesc…