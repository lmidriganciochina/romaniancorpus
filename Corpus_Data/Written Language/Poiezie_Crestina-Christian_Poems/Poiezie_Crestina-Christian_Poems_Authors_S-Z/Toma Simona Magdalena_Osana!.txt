TITLE: Osana! 
AUTHOR: Toma Simona Magdalena

Osana! Iubite Isuse,
Al Domnului cer și-mpărat,
Tu, azi ai venit din iubire,
Să mântui o lume-n păcat!

Osana! Răsune cântarea,
Isus veșnic fie lăudat!
Copiii, mulțimea întreagă,
Primească-L pe-al nost’ Împărat!

Osana! Aduceți-I laude
Isus, Salvatorul Divin
Coboară-n mulțime călare,
Umil, liniștit pe asin...

Al Păcii, Iubit Rege vine,
E azi de Florii printre noi,
Arcade de ramuri și haine
Aștern copilașii vioi!

Proșterne-ți genunchiul și ființa,
Declară-L pe Isus Stăpân,
Osana! Răsune cântarea,
Slăvit fie Domnul Cel Bun!