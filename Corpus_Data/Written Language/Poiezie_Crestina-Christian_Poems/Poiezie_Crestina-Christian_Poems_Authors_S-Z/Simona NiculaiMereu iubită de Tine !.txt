TITLE: Mereu iubită de Tine !
AUTHOR: Simona Niculai

Pe aripile vântului purtată
 Mă urmăresc azi gânduri călătoare
 Și nu mai este dimineață,
 E negură din nou pe-ntinsa zare…
 
 Plutesc ușor prin picături de apă, ploaie,
 Ce curg de sus, din ochii Tăi.
 Mantaua de Har și îndurare,
 De n-ar fi ea m-aș prăbuși în hău,
 
 Căci Te-am străpuns prin mersul meu pe cale
 Și sulița în coastă am băgat
 Neezitând măcar pentru o clipă,
 Iar sângele-Ți șuvoi afar’ s-a revărsat.
 
 Am luat apoi coroana să-mi bat joc
 De Tin’, Cerescul Rege,
 Aruncând la gunoi tot ce mi-ai oferit în loc:
 Speranță, viață, iertare.
 
 Și mă cutremur azi cât de rea am fost,
 Cât de departe de Tine,
 Când în loc să-mi găsesc în Via Ta un loc
 M-am înrolat în oștile străine.
 
 Dar m-ai salvat Isuse, inc-odată!
 Mi-ai dat din nou cerescul rang de fiu,
 Iar astăzi de-ți pot spune: ” Tată ”
 E pentru că pe Cruce sus, și-atunci, Tu m-ai iubit!