TITLE: În trecerea prin lumea aceasta..
AUTHOR: Cezara Talos

În trecerea prin lumea aceasta,
Din zi în zi suntem loviți
Și atacați în orice chipuri
Și chiar căzuți, dar nu înfrânți.

Înaintăm mereu cu Tine,
Iubitul nostru Domn Preasfânt. .
Pășim 'nainte și-n suspine,
Căci vom pleca de pe pământ.

Și-n ziua când vei reveni,
Ne vei lua cu Tine-n slavă. .
Atuncea toate s-or sfârși
Și vom ajunge-n Patria cea dragă!

Ce minunat va fi atunci
Și ce frumos va fi, știm bine!
Te vom privi cu ochi-adânci. .
Ne-om bucura pe veci cu Tine!