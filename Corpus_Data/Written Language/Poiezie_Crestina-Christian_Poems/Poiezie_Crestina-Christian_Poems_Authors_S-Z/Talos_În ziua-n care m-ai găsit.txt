TITLE: În ziua-n care m-ai găsit
AUTHOR: Cezara Talos

În ziua-n care m-ai găsit
Eram căzut jos, în păcat
Și-mi amintesc că m-ai privit
Cu-atâta drag. . și m-ai iubit,
Deși-n noroi eram scăldat.

Aveam haina murdară, ruptă. .
Mă cufundam în greu suspin,
Dar cu-ndurarea-Ți ne-ntreruptă,
Mi-ai dat din dragostea Ta multă. .
M-ai mângâiat, mi-ai dat alin. .

Mi-ai dat să beau din apa vieții
Și m-ai hrănit cu pâinea Ta,
Iar eu, din zorii dimineții,
Încă din vremea tinereții,
M-am hotărât a Te urma.

Ce bine e cu Tine, Tată!
Nimic, în veci, nu-mi va lua
Iubirea Ta nemăsurată,
Ce mi-a schimbat viața toată
Și mi-a dat aripi de-a zbura!