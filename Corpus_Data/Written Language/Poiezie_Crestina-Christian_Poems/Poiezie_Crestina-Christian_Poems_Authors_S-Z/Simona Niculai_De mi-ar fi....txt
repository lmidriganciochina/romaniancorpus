TITLE: De mi-ar fi...
AUTHOR: Simona Niculai

De mi-ar fi drumul prea ușor
N-aș ști să-ți mulțumesc, Isuse,
Când legi rănile-mi ce dor
Și-mi dai bucurii nespuse. .

De nu m-aș apleca sub cruce
N-aș ști să plâng în fața Ta
Când Tu iei tot greul ce viața-mi aduce
Și-n zbor ușor, mă-ndrept spre tine, ca o turturea…

De nu mi-ar fi sufletul prea plin
De-atâta întristare și durere
Când mi-ar înflori-n grădina mea crini din pelini
N-aș vedea minunea cu ochii mei de carne.

De nu mi-ar arde inima de dor
Să fiu cu Tine-o veșnicie
Aș fi la fel, sărac, orbit și gol,
Nu aș vedea că iată, vii pe nori
Și-aș plânge la sfârșit pentru Vecie!