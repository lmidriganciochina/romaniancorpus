TITLE: Avem un Dumnezeu omniprezent
AUTHOR: Sergiu Culda

Avem un Dumnezeu omniprezent
În tot sistemul care l-a creat
Că nu există loc în Univers
Să fie-ascuns de El sau rezervat,
Ci totul este gol și luminat.
De-aceea trebuie să trăim atent,
Avem un Dumnezeu omniprezent.

Avem un Dumnezeu omniscient,
El știe tot ce-a fost și va urma
Trecutul El de mult l-a cunoscut
Și viitorul este asigurat,
Chiar firele de păr le-a numărat.
Ne odihnim în adevărul suficient:
Avem un Dumnezeu omniscient!

Avem un Dumnezeu omnipotent,
El poate totul a înfăptui,
Căci nu-i nimic prea greu la El,
Din pietre poate să ridice fii
Și nu-i putere spre-a se-mpotrivi,
Nu are-n cosmos niciun oponent,
Avem un Dumnezeu omnipotent.

Avem un Dumnezeu ce-I sfânt,
A fost din veci și e întotdeauna
Incoruptibil spre păcat,
Trăiește pururea curat,
Exemplu pe Sine S-a dat
Cât timp trăit-a pe pământ.
Avem un Dumnezeu ce-I sfânt.

Avem un Dumnezeu dreptate,
 În El nu este strâmbătate,
 Respectă tot ce-a spus și scris cândva
 Și legea dreaptă nu se va schimba:
 „Plata pentru păcat să fie moartea.”
 Și a murit un Miel pentru păcate.
 Avem un Dumnezeu dreptate.

 Avem un Dumnezeu constant,
El nu se schimbă niciodat’.
La El nu merge cu relații,
Cu pile, bani sau compensații,
Căci toate El le-a cunoscut, rânduit și conceput
În mod atât de fascinant -
Avem un Dumnezeu constant.

Avem un Dumnezeu iubire,
Iubește așa de mult... și-a demonstrat!
Căci dragostea nu stă în declarații,
Jertfa, dovadă stă de generații.
Prin dragoste El își adună frații
Și toți iubiții declară cu uimire:
Avem un Dumnezeu iubire! 