TITLE: Dorul meu !
AUTHOR: Simona Niculai

Mă trimiți din nou să scriu, o, Doamne
 Și ce-aș putea s-aștern de nu-mi vorbești Tu?
 De-ar fi s-alerg la flori și la câmpii,
 La păsărele, mii și mii,
 Să mă cufund în galaxii,
 La soare și la lună de-aș ajunge
 Măreția Ta pupila mi-ar străpunge
 Și-n revărsatul zorilor,
 Pe valurile mării,
 Aș pluti din nou în largul zării,
 Alergând mereu spre-un infinit
 Prețuind tot ce Tu mi-ai dăruit.
 Pe-uscat, pe mare, în Univers
 Străină și pribeagă eu voi fi
 Căci Paradisul e-al Tatălui Ceresc,
 De voi birui acol' voi locui!
 Și iar privesc spre Ceru-albastru,
 Și mă cuprinde-un dor sihastru,
 Un dor de Dumnezeu, de Veșnicie.
 O, vino Prinț Ceresc cu-a Ta Împărăție!