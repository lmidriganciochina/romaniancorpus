TITLE: Prieten bun
AUTHOR: Toma Coca

Al tinereții mele Prieten,
Însoțitorul meu cel bun,
În tainice nopți ale mele lacrimi
Se adunau în cupa singurătății,
Dar în zori, eu Îți cântam,
Gândul pe adieri trimiteam.

Te ador din anii tinereții!
În viața mea erai: PRIMĂVERI!
Nu cunoșteam anotimpuri grele,
Alături erai Tu, Prietenul tinereții mele!
Vorbeam cu Tine în  nopți târzii,
Și despre mine, totul ştii.

Ți-am spus ce n-am mai spus la nimeni,
Tu mă înțelegeai din priviri.
Cuvântul încă nu-l rosteam:
Tu știai tot ce eu gândeam.
Și Te simțeam atât de aproape...
Știam că mă înțelegi în toate.

În clipa de răscruce grea,
Când sufletul îmi suspina,
Și când nu-mi mai vedeam scăparea,
Veneam  smerită la crucea Ta...
Acolo, simțeam raza Ta Sfântă,
Și-n șoaptă, vocea-Ți blândă.

Prieten bun mi-ai fost pe cale,
Nimeni nu m-a înțeles ca Tine.
Când eram căzut și disperat,
Ai coborât, m-ai salvat.
Nu m-ai lăsat în ceasul greu,
M-ai iubit mult, Isuse-al meu.

Cuvintele cele mai frumoase
Și sentimentul de adorare,
Aș vrea să Ţi le cânt fierbinte
(La - DORUL MEU - vor fi puține!)
Inima azi Ţi-o dăruiesc,
Prietenul meu Bun, Ceresc.

Din anii tinereții mele,
Cu drag am mers pe a Ta cale
Și Te-am slujit, Isuse drag.
Multe nopți așteptam în prag...
Știam că Tu mă vezi de sus.
Îți mulțumesc nespus, Isus!

Călăuză mi-ai fost pe cale.
În zilele de încercare,
M-ai ținut mereu pe brațe,
În suflet mi-ai aprins speranțe,
Că în ziua Revenirii Tale,
Cu Tine mă vei duce spre zare...
Prieten bun, mult m-ai iubit...
Tinerețea, viața întreagă Ţi-am dăruit.