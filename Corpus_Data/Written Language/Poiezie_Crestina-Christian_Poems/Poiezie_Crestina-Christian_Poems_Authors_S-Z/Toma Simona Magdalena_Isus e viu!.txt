TITLE: Isus e viu!
AUTHOR: Toma Simona Magdalena 

Isus e viu, a înviat,
Ce bucurie sfântă,
Mântuitorul ne-a salvat,
Pământul, cerul cântă!

Vă bucurați și Îl vestiți,
Trăiți în ascultare;
Și nu uitați: mărturisiți
A Sa iubire mare!

Isus e viu, a înviat,
Prin El, tu ai iertare,
Dacă-L primești, vei fi spălat,
Prin jertfa-I ai scăpare!

Proșterne-te în fața Sa,
Mergi pe-a Lui Isus cale;
Și nu uita de Golgota,
De șansa de salvare!

Isus a înviat din morți,
Trăiască-n veci iubirea,
Prin El trăim cu toții azi,
Lăudați-L toată firea!