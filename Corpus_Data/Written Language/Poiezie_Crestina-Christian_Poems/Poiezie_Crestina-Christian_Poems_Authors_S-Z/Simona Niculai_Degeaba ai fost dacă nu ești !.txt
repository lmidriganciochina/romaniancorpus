TITLE: Degeaba ai fost dacă nu ești !
AUTHOR: Simona Niculai

Trece zăpada pe lângă noi
Și florile-nfloresc din nou. .
Se strecoară clipele în clepsidră cu un scurt ecou
Și bolovanii tari devin iar moi...

Secunda a trecut, spre-a cui folos?
Am fost cândva mai buni?
De nu suntem acum, degeaba-am fost. .
Degeaba dacă-n Via Lui nu ne-am găsit un rost...

Și vrem minuni...dar le lăsăm să treacă;
Și vrem minuni...dar nu privim în jur
Și nu vedem că tot ce ochiul poate să privească
E doar creația Mâinii Lui!

A mai trecut un minut, o zi, un an...
Amintește-ți asta în fiecare dimineață!
Nu trebuie să fie nevoie de Revelion să vezi cum zboară timpul pe cadran
Ascultă-i susurul și vei ști că în curând va fi noua dimineață!

Atunci cei morți vor învia
Și vom vedea nemărginirea,
Toate în fața Lui se vor pleca
Și Viața pentru veci va triumfa
Acolo de unde întotdeauna am primit izbăvirea!