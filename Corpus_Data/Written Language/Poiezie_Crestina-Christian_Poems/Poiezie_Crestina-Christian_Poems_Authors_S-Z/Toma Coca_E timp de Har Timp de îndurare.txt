E timp de Har! ... Timp de îndurare!
E timpul pregătirii noastre.
În lume totul ne arată
Că este timpul cel din urmă...
Isus! ... Sfințește-ne lutul, huma!
Trece-ne prin ciur, aruncă zgura!
Du-ne la Iordan, la scăldătoare!
Vindecă-ne! ... Spală-ne vina mare!


Vasul nostru murdar, ciobit
De furtuni, vânturi... lovit,
Tăvălit prin ale lumii noroaie,
Amăgiri, dulce chemare...
Adu-Ți aminte! L-ai modelat!
Frumos chip i-ai dat!
Azi ne închinăm, cerem iertare,
Îngenunchiați la poala Crucii Tale.


Mult Te-ai căit că ne-ai creat...
Ne-am răzvrătit, n-am ascultat.
Greșit-am des calea cea dreaptă;
Privirea ne-a furat-o lumea șireată
Dar... Ne-ai iubit Doamne, nespus!
Fiul L-ai jertfit; jos L-ai trimis
Să ne scoată din întuneric, păcat.
Drept la mântuire ne-ai dat.


TITLE: E timp de Har! ... Timp de îndurare!
AUTHOR: Toma Coca

În cuptor ne-ai încercat...
Ne-a strivit roata de moară
Până-au ieșit pietrele din lut,
Și ne-am întors la Tine iară.
Cu Duh Sfânt ne-ai umplut.
Mângâiere și călăuză,
Lumină, ne-ai fost pe pământ.
Totul! ... Pentru-că ne-ai iubit mult!


Vasul cu dragoste l-ai Sfințit!
Din nou, el a strălucit!
Ne-ai trecut prin sită Doamne,
Scos-ai din noi, diamante!
Vas curat, plăcut Ție,
Să lucrăm în Sfânta Vie.
Uită! ... Că Ți-a părut rău! ...
Ai creat omul, chipul Tău.


Din noi, făcut-ai făpturi alese,
Și Te-am trădat prin neascultare.
Doamne! ... Fă din noi ce vrei,
Dar ține-ne lângă ai Tăi
Că am luptat lupta cea bună
Cu râvnă, pentru Sfânta Cunună!
Plini de păcat urcăm Calvarul...
În suflet ne plângem amarul.


Vremea-i de Har! ... Timp de îndurare!
În fața Ta stăm în închinare.
Curăță al nostru păcat,
Pregătește-ne pentru Cerul Înalt.
Oricât de grea crucea de-ar fi
Nu tăiem din ea! ... Urcăm spre veșnicii! ...
Dorim să ajungem în ”Țara fără de Apus”!
Dorim să fim cu Tine pe veci, Isus.