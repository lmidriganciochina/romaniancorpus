TITLE: De șaptezeci de ori mai mult
AUTHOR: Vuculescu Diana

Mai leagă-mi rana încă o data,
Nu sângerez, dar știu ca nu mai pot
Durerea e prea grea, și nu mai pleacă
Ma-ntreb cât trebuie sa o mai port?

Pe Tine cine Te-a legat,
Când atârnat stăteai pe cruce?
Nimeni din jur nu Te-a ajutat
Când nu ai mai putut-o duce.

Mai cântă-mi Doamne inc-o data
Cântarea ce-mi alina dorul
Sa simt iubirea Ta de Tata,
Si-n sufletu-mi rece fiorul.

Tie cine Ti-a cantat
Când ai lăsat Splendoarea?
Chiar de-ai venit de m-ai salvat
Si ai ales sa-Ti dai suflarea.

Mai iartă-ma încă o data
Știu, sunt un chip rău de lut
Cum iartă pe copil un tata,
Tu iartă de șaptezeci de ori mai mult.