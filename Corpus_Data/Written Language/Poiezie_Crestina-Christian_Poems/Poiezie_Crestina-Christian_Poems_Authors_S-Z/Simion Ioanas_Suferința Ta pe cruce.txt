TITLE: Suferința Ta pe cruce
AUTHOR: Simion Ioanas

Un Dumnezeu batjocorit
În cuie prins și răstignit,
Ca eu și tu să fim salvați
Și de păcat să fim spălați.

Un Dumnezeu încoronat
Cu spini și sceptru "onorat",
Ca eu și tu să putem fi
Copiii Lui în veșnicii.

Un Dumnezeu judecat
Ca din păcat să fiu salvat,
Ca eu și tu să avem parte
Prin Duhul Sfânt de libertate.

Suferința Ta pe cruce
E plata Ta pentru dreptate,
Ne dă la toți eliberare
Și din păcat răscumpărare.

El fost-a pus într-un mormânt
Dar a-nviat după Cuvânt,
Ca noi cu toți s-avem putere
Să fim exemple în trăire.