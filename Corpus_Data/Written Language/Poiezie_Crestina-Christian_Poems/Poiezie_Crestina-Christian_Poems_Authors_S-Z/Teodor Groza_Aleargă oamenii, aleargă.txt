TITLE: Aleargă oamenii, aleargă
AUTHOR: Teodor Groza

Aleargă oamenii, aleargă,
Nefericiți în lumea largă,
Tot mai împovărați de vină,
În suflete fără odihnă.

Dar cine-i omul înțelept,
Care alege drumul drept?
Doar el găsește împlinirea,
În Domnul Isus fericirea!

De-aceea eu vă rog frumos,
Întoarceți-vă la Hristos!
Veniți chiar azi cât mai e har,
Mâine se poate a fi-nzadar.

Petrec oamenii, petrec,
La distracții se întrec...
Lumii-ntregi îi dau ocol
Cu sufletul tot mai gol.

Dar cine-i omul luminat,
Ce pricepe că-i creat,
De Preasfântul Creator,
Cu un scop înălțător?

O, vă rog, vă rog fierbinte,
Ascultați, luați aminte,
Trăiți pentru Dumnezeu,
Să fiți fericiți mereu.

Trudesc oamenii, trudesc,
Pentru bani se ostenesc,
Uită ce-i scris în Cuvânt:
Toate-s goană după vânt!

Dar cine-i omul credincios,
Ce se pune bucuros,
Cu viața și-averea lui,
În lucrarea Domnului?

Pe sărac și pe bogat,
Azi vă-ndemn cu gând curat,
Nu uitați că toate pier...
Vă strângeți comori în cer.

Luptă oamenii, se luptă,
Să scape de calea strâmtă.
Multe patimi necurate,
Sunt prin legi azi promovate.

Dar cine-i omul blând, smerit,
Ce deplin a biruit,
Lumea, firea și păcatul
Și-ascultă de Împăratul?

Vrei să fii biruitor
Și în Rai nemuritor?
Leapădă tot ce-i scârbos,
Stai sub legea lui Hristos!