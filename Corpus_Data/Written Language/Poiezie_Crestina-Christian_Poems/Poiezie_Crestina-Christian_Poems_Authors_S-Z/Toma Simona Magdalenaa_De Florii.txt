TITLE: De Florii
AUTHOR: Toma Simona Magdalena 

Mi-ai adus în suflet bucurie,
În această zi Isuse, de Florii...
Îți aduc a mulțumirii floare
Și Ti-o pun cu umilință la picioare,
Să Te bucuri azi și-n fiecare zi.

Îți aduc Isuse, drept recunoștință
Inima și-ntreg cântecul meu;
Și mă rog să-mi dai Tu biruință,
Să-mi păstrez curat-a mea credință,
Să rămân cu Tine-n gând mereu...

Îți mai mulțumesc și-Ți cânt Osana!
Vin în mâini cu ramuri de finic,
Și mă-nchin, cu toată umilința
Și mă rog, Isus cu toată ființa,
Să mă faci umilu-Ți ucenic!