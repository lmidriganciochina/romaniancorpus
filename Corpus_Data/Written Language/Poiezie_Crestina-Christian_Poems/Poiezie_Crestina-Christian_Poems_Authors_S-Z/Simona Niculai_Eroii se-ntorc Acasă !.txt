TITLE: Eroii se-ntorc Acasă !
AUTHOR: Simona Niculai

Se strâng fuiorii razelor de soare
 De pe câmpiile arzânde,
 Eroii slavei cântă osanale
 Au biruit fiarele flămânde.

 Prin spicele cu boabe coapte
 Vitejii-și fac drum spre Veșnicie,
 Îi-așteaptă mesele întinse și bogate
 Cu roade sfinte și fructe culese-ntr-o toamnă târzie.

 Ușoare-adieri de libertate
 Născute sub jugul robiei,
 Babilon a căzut! În veci nu va mai fi strâmbătate!
 Credința rămâne-va ca zid tare-al mărturiei!

 Se 'nalta iarăși scara lui Iacov
 Și urcă învingătorii pan' la nori.
 De-acolo, credința de-a merge pe ape se cere,
 Înrolat fiind în al cerului convoi.

 Legați în dragoste, nu-n frică,
 Biruitorii plutesc spre Marea de Cristal.
 Cu sunet de harpe și-alăute
 Așteptați vor fi de-al Mirelui alai.

 Din toate cele patru zări se strâng fiii pustiei
 Invitați la nunta Mirelui Ceresc.
 Ce onoare! Ce sfântă bucurie
 Să fii acolo, cu El să-mparatesti!

 Pe-altarul cel sfânt în veci va arde o torță
 Și nu va fi un foc pământesc,
 Va fi Duhul Sfânt, a biruitorilor forță
 Ce niciodată nu se va stinge-n amurgul ceresc...

 De-abia atunci va-ncepe bucuria
 Când toți Acasă vom fi ajuns,
 Vom plânge privind nemărginirea
 Și pe Cel ce este împărat în veci, Isus!