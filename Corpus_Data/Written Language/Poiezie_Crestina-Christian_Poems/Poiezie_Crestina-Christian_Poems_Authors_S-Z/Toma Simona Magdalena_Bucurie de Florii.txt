TITLE: Bucurie de Florii
AUTHOR: Toma Simona Magdalena 

Osana! E Rege! Se-aude-n multime,
Hristos e Mesia, al nostru-mpărat!
Tresalte pământul, răsune cântarea,
Să-I dăm astăzi slavă, mereu, ne-ncetat!

Și-n drum se aștern a pomilor frunze...
Măslini și finici, apoi hainele moi;
Mulțimea tresaltă și cântă-nainte:
Osana! E Rege, Cel Sfânt e cu noi!

Isus îi privește, coboară pe cale,
Călare pe-asin, blândul Rege Slăvit
Cunoaște mulțimea, El știe și ura...
Pe cei ce-L vor pierde, pe Domnul iubit...

Privește de-asemeni... privește copiii
Și-un zâmbet pe buze-nflorește frumos;
Osana! Ei cântă, o Rege-al Măririi,
Slăvit fii de-a pururi, Iubite Hristos!

Stăpân fi-ne Doamne, acum și-n vecie,
Tresalte tot cerul și-ntregul pământ;
Osana! Isuse, Ți-aducem doar Ție,
Ne binecuvântă, o Doamne Preasfânt!