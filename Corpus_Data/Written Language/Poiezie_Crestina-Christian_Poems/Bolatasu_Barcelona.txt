TITLE: Barcelona
AUTHOR: Lucica Boltasu

Un zbor de aripi albe, fine,
Te însoțește azi, pe tine,
Un fluierat de tren și-apoi,
Călătorind spre locuri noi,
Cu doruri ce doar tu le știi,
Îmbrățișezi ai tăi copii,

Un vis ce numai tu-l cunoști!
Și lăcrimezi și recunoști,
Că nu-i ușor să lupți cu-acei,
Ce ți-au luat pruncii... Ce mişei!
Nici greva foamei n-a mişcat,
Sufletul lor plin de păcat!

N-avem puteri și nici avere,
Dar putem da o mângâiere,
Noi vrem să-ți fim încurajare,
Când norii vin, rază de soare,
De-n al tău suflet vânturi bat,
Să știi că noi nu te-am uitat!

Ne-am bucurat de părtășie,
Ne-ai pus în suflet bucurie,
Da, ești slăbit la trup puțin,
Dar duhul ți-e de Domnul plin,
El ți-este Apă, și ți-e Pâine,
Este nădejdea ta de mâine,

Știm că vei trece prin cuptor,
Prin văi de plângeri! Nu-i ușor!
Dar de te-ncrezi în Dumnezeu,
Vei birui oricând, mereu,
Când ești cuprins de-ngrijorare,
El este Turnul de scăpare,

Să nu uiți care-i scopul tău,
Pe-acest pământ, căci Dumnezeu,
Te va-nsoți la orice pas!
El spune: "Nu am să te las!"
Chiar de mai plângi în ceas târziu,
Să nu uiți: "Domnul tău e viu!"

Ai fost ales dintre cei mulți,
Ca "Vestea Bună" să o duci,
Să spui de har, de mântuire
Și să vorbești despre iubire,
Cât face-un Tată pentru fii
Și ce faci tu, pentru copii,

Ți-ai da și viața pentru ei!
Te lupți cu vameși, cu atei,
Dar farisei când întâlnești,
Te întristezi, dar îi iubești,
Căci știi că-n fața Celui Sfânt,
Suntem "o apă și-un pământ"!

Supremul și mărețul har
Ce am primit noi la Calvar,
Ne-a făcut fii de Dumnezeu!
Suntem chemați și tu și eu,
Ca să vorbim despre Iubire,
Despre iertare și jertfire,

Nu știu, Florin, din lupta ta
Cât a rămas, dar dragostea,
Poate muta munții din loc!
Chiar dacă bați pasul pe loc,
Să nu uiți vremile de har,
Chiar dacă viața-i un coșmar,

La capăt, vei zări Lumină!
Când Isus se ruga-n grădină
Cu lacrimi și sudori de sânge,
Știa că răul va învinge!
În Domnul să te-ncrezi oricând,
Chiar de pășești pe drum plângând,

Va fi curând o zi cu soare,
O zi de cânt şi-nviorare,
În care Dumnezeu va da
Și biruință-n viața ta!
Te-mbrățişăm și nu uita,
Că Domnul e de partea ta!