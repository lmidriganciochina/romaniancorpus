TITLE: Coboară limbi de foc
AUTHOR: Arancutean Eliza 

E vremea când se coc grâne pe câmpie,
Spicele cu bob de aur  te îmbie;
"-Priveste! În noi, e  o rază vioaie,
Roua dimineții și un strop de ploaie!"
Dar eu nu aud glasul spicului de grâu,
Nici  șoaptele  valurilor repezi de râu,
Nu aud cântecul vântului de seară,
Glasul păsărilor nu mă înfioară.
Dinspre miazănoapte, un   vânt îngrozitor,
Se cutremură de tunet, vale, ponor,
Flăcări de foc, ca un snop viu de lauri,
Din cer, coboară  limbi de foc și de aur.
Și o limbă de foc mă atinge duios,
Un râu de iubire mă scaldă în Cristos,
Și din inimă, izvorăsc osanale,
Zboară porumbei albi vestind Indurare!
Și aud spicul de grâu strigând   în zare;
-"Domnul mai așteaptă să Îi ceri iertare!"
Înțeleg porumbeii cei albi din Vale;
"Eu, Domnul, îți vin în ajutor pe Cale!"
Aud și glasul albastrului cer senin;
"-Te mai strigă pe nume, Domnul Cel  divin!"
Și nu e floare, nu e  nici râu sau pustiu,
Să nu strige "-Cu tine e  Domnul Cel  viu!"
E vremea când se coc grâne pe câmpie,
Spicele cu bob de aur te îmbie