TITLE: Bujorul 
AUTHOR: Ana Haz

Evantai de flăcări pe obraz de fecioară,
Înfiorat în sărutări, naști doine, bujor,
De ce ești oare atât, atât de trecător?
Te aprinzi matinal și te stingi înspre seară.

De-aș ști că, scuturarea, pustiirea, dor,
Eu m-aș ruga să-ți fie crucea mai ușoară,
Ca raiul florilor, pierdut, să nu te doară...
Dar are totu-n calcul, Stăpânul Creator.

Femeie, când obrazul îți scutură bujori,
Nu aduna, nu plânge petala uscată,
Ci jăruiește-n suflet boboci nemuritori...

Doar florile Iubirii nu mor niciodată,
Pe scara frumuseții să urci, nu să cobori,
Cu argint la tâmple pân' la ultima treaptă.