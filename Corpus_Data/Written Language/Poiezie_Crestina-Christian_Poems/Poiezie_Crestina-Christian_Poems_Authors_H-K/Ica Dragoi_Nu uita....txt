TITLE: Nu uita...
AUTHOR: Ica Dragoi

Nu uita când te trezești,
Dis de dimineață,
Domnului să-i mulțumești,
Căci ești încă-n viață.
A vegheat la patul tău,
Și ești sănătos,
Roagă-te lui Dumnezeu,
Mulțumind frumos.
Pace, liniște ți-a dat,
El ți-a vegheat somnul,
Merită să-i mulțumești,
Laudă-L pe Domnul.
Pleacă-te în rugăciune,
Plin de bucurie,
Și prin Duhul sfânt să ai,
Dulce părtășie.
Roagă-te prin Duhul sfânt,
Și plin de credință,
Cere Domnului să-ți dea,
Cu El biruință.
Ziua care abia-nceput,
El să te păzească,
Ajutor divin de sus,
Să îți dăruiască.
Roagă-te în zori de zi,
Chiar când te trezești,
Plecat lângă patul tău,
Lui să-i mulțumești.
Nu ieși din casa ta,
Fără rugăciune,
Caută-l pe Dumnezeu,
Și vezi ce îți spune.
Glasul Lui să îl asculți,
Și a Lui povață,
Împlinește a Lui Cuvânt,
Și vei avea viață.
Nu uita Lui să te rogi,
Fără  încetare,
Căci e Dumnezeul sfânt,
Viu, măreț și mare.