TITLE: Bucuria, Duhul Sfânt și predicarea: adevărul
AUTHOR: Ioan Lipcei

Ce-i bucuria?
Când am sănătate și sunt fericit,
Privesc viața mea și mă simt împlinit,
Când pofta de viată aprinde făclia,
Mă pun pe genunchi: oare simt bucuria?

Ce-i Duhul Sfânt?
Când ascult o cântare ce-o expresie repetă,
Când predicatorul strigă pentru colectă,
Când manipularea mă duce la plâns,
Ca după o clipă să-mi aducă râs,
Mă pun pe genunchi, zgomotu-i tot mai mare,
Eu simt un fior, oare-i manipulare?

Ce-i predicarea?
Când Cuvântul cel sfânt explicat în detaliu,
Plictisește la greu, lumea intră-n travaliu,
Să rămân eu fidel dând mâncare de casă,
Sau prin glume, povești, să le dau ciocolata?

Vrei să fii apreciat? Vrei sa fii proslăvit?
Fă-i să simta ceva, vei ajunge iubit.
Nu fi-același în viață ca în adunare,
Căci atunci când slujești e-altă gesticulare,
Altă intonație, expresie-a feței,
E ca actoria, o iluzie-a vieții...
De chiar spui ce crezi și-ești constant în vorbire,
Lumea aude Cuvântul, nu te-nalță pe tine!
Ca să predici iubirea dar s-ai și folos,
Începe zicând: "Slava-i a Lui Hristos!"
De-acolo-nainte te-ai scos orice-ai zice,
Căci sora cuminte nu judecă, simte,
Și fratele bun stă smerit să admire,
A ta frumusețe, a ta strălucire!

Atunci ce-i adevărat?
Când ești bolnav sau te simți obosit,
Să știi c-ai un suflet ce e mântuit!
Răsplata ce vine îți dă bucuria
Iar nu bogăția ce-nvăluie glia.
Când ești sănătos, odihnit, zâmbitor,
Mai lasă de-o parte ce e trecător.
Gândește că vine-n curând veșnicia
Și-atunci vei simți-ntradevăr bucuria!

Pe Duhul Îl ai prin credința-n Isus: acea ce aduce salvarea.
Ca El să rămână în inima ta, îți cere să-I dai ascultarea.
Tu poate nu-L simți, sau poate că da,
Dar semnul că-L ai e că ai roada Sa.

Cât despre religia de amorțire,
Ce-a pus stăpânire în orice clădire ce poartă un nume așa de frumos:
Să lupți împotriva-i, vestind o trezire
Oricui vrea s-asculte de Domnul Hristos.
Atunci vei simti mare împotrivire,
Și frații cei dragi își vor ieși din fire!
Chiar dacă vei fi altcumva decât toți,
Să perseverezi, să fii ca și Hristos!