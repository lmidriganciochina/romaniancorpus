TITLE: Mama
AUTHOR: Ica Dragoi

Ființa cea mai minunată,
Ce o am pe acest pământ,
Este mama, ființa dragă,
Ce mi-a dat-o Domnul sfânt.

Mama, ea mi-a dat viață,
A vegheat la patul meu,
Mi-a dat mângâiere sfântă,
În ceasul când mi-a fost greu.

De mic mi-a purtat de grijă,
Educație mi-a dat,
Și în inima  mea, mama,
Cuvânt sfânt a semănat.

Mama, mama ființa dragă,
Cu glasul blând și duios,
Îmi spunea cu drag de ceruri,
De Domnul Isus Hristos.

Mama ființa prețioasă,
Darul cel mai valoros,
Pentru ea mă rog o, Doamne,
Și Îți mulțumesc frumos.