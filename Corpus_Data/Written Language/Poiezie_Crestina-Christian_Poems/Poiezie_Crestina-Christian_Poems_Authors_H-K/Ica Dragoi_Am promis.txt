TITLE: Am promis...
AUTHOR: Ica Dragoi

Am promis cu ani în urmă,
Că-Ți urmez pân` la sfârșit,
Și în fața multor martori,
Botezul am împlinit.

Am promis și prin credință,
Merg cu Tine, Domnul meu,
Urc mereu treaptă cu treaptă,
Țelul, este cerul Tău.

Am promis că-n orice clipă,
Voi fi ancorat de cer,
De lucruri ce au valoare,
Și niciodată nu pier.

Am promis că-Ți voi fi veșnic,
Credincios, Ție supus,
Că-Ți urmez cu bucurie,
Până la sfârșit, Isus.

Am promis și am dorința,
Să ajung în cerul Tău,
Când voi sfârși alergarea,
Să Te văd, o, Domnul meu.

Vin la poala crucii Tale,
Mă smeresc, cer ajutor,
Întărește-mă pe cale,
Vreau să fiu biruitor.

Merg cu Tine prin credință,
Știu că ești de partea mea,
Doamne, Tu-mi dai biruință,
Ajutor pe calea Ta.
