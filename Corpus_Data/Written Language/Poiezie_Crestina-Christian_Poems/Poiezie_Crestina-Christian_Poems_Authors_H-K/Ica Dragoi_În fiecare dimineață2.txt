TITLE: În fiecare dimineață
AUTHOR: Ica Dragoi

În fiecare dimineață, privesc spre cerul minunat,
Îți mulțumesc căci sunt în viață, o, Doamne, fii în veci lăudat!
Privesc cerul cu bucurie și prin credință îl văd deschis,
O, Doamne, Îți aduc slavă Ție, sunt frumuseți de nedescris.

Sunt străzi de aur, pomul vieții și râul vieții cristalin,
Cetatea sfântă împodobită cu pietre scumpe... e sublim.
Porțile de mărgăritare și zidul de iaspis curat,
Frumos e cerul, o splendoare, o, Doamne, fii în veci lăudat!

În zori de zi, în miezul zilei și seara când e cer cu stele,
Privesc cu drag în sus spre Tine; Tu ești în gândurile mele.
Privesc și meditez, o, Doamne, gândesc profund la cerul Tău,
La gloria și strălucirea, ce Te-nconjoară Domnul meu.

O, Doamne, câtă frumusețe! Și ce splendori de nedescris,
Ai pregătit pentru aceia ce vor ajunge-n paradis.
Privesc spre ceruri cu dorința când voi pleca de pe pământ,
S-ajung la Tine-n măreție, în cerul Tău, o, Doamne sfânt.

Doresc așa de mult Isuse, ca să fiu scris în cartea vieții,
Să moștenesc Împărăția, în zorii noi ai dimineții.
Când toți cei scriși vor fi chemați să vină pentru răsplătire,
Doresc să fiu și eu cu cei ce sunt Mireasă pentru Mire.