TITLE: Nu-ți fie greu...
AUTHOR: Ica Dragoi

Nu-ți fie greu să faci un bine,
Celui ce-ți cere ajutor,
Nu  întoarce spatele la nimeni,
Și să nu fii nepăsător.

Când ai și poți să faci un bine,
Din inimă să dăruiești,
Fii bun la inimă și darnic,
Răsplată-n cer o să primești.

Când poți să spui o vorbă bună,
Să mângâi pe cel întristat,
Nu sta nepăsător, ci du-te,
La cel cu sufletu` apăsat.

La cel ce este-n suferință,
Bolnav, bătrân, neputincios,
Nu-ntârzia să-i faci un bine,
În Numele lui Isus Hristos.

Nu aștepta răsplata aicea,
Pe acest pământ plin de păcat,
Fă bine și răsplata-n ceruri,
O vei primi neîntârziat.

Să faci binele-n orice clipă,
Cuvântul sfânt să împlinești,
Căci doar așa la apusul vieții,
Locaș în cer o să primești.