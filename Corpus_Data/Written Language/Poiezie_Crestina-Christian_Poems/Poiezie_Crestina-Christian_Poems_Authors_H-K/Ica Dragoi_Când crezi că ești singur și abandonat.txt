TITLE: Când crezi că ești singur și abandonat
AUTHOR: Ica Dragoi

Când crezi că ești singur și abandonat,
De toți cei din jur părăsit și uitat,
Când inima plânge și oftează din greu,
Privește spre ceruri către Dumnezeu.

Când lacrimi sunt multe și curg pe obraz,
Când în miez de noapte n-ai somn și ești treaz,
Înalță o rugă spre al tău Dumnezeu,
Căci El te mângâie în ceasul cel greu.

Când totul în jur ți se pare ciudat,
Când pe marea vieții de val ești purtat,
Când vezi că furtuna e mare și grea,
Tu strigă la Domnul căci te va scăpa.

Încrede-te-n El căci are putere,
Îți dă ajutor în clipele grele,
Te poartă pe brațe atunci când ți-e greu,
Îți spune prin Duhul: Eu sunt Dumnezeu.

Eu sunt Cel ce sunt, ai credință în Mine,
Eu sunt Dumnezeu, brațul Meu te ține,
Eu te sprijinesc, îți dau biruință,
Încrede-te-n Mine și mergi prin credință.