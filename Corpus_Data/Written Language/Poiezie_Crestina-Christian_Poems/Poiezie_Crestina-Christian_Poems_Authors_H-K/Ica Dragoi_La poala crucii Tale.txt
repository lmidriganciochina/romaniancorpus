TITLE: La poala crucii Tale
AUTHOR: Ica Dragoi

La poala crucii Tale, mă plec Isus iubit,
Și vin cu mulţumire, căci Tu m-ai mântuit.
Prin Jertfa Ta măreață și dragostea-Ți de jar,
Mi-ai dat în dar iertare, m-ai mântuit, ce har!

Ai fost pus pe o cruce și țintuit pe ea,
Ai răbdat în tăcere pe dealul Golgota.
Cu mii de răni Isuse ai fost împodobit,
De biciul fără milă ce trupul Ţi-a lovit.

Pe cap Ți-au pus cununa cu spinii ce-nțepau,
Când ai spus că Ți-e sete, oțet îți ofereau.
Priveai la toți cu milă, când ei răcneau hidos,
Strigau și plini de ură, Te-au răstignit Hristos.

Strigau cu mic cu mare: 'Să fie  răstignit! '
'La moarte cu Isus! ', strigau necontenit.
Isus privea spre ceruri, spre locul minunat,
A răbdat chin, batjocori, El, marele Împărat.

La poala crucii Tale, vin cu recunoștință,
Te rog să-mi dai iertare, mărește a mea credință.
Ajută-mă Isuse să-Ți mulţumesc mereu,
Să cred în Tine veșnic, puternic Dumnezeu.