TITLE: Mi-am pus nădejdea-n Tine
AUTHOR: Ica Dragoi

Mi-am pus nădejdea-n Tine, Domnul meu,
Și cred în Tine, mare Dumnezeu.
Cred că ești viu, real, ești minunat,
Te laud și spun: 'Fii binecuvântat! '

Mă-ncred în Tine căci ești credincios,
Ești Țelul meu suprem, Domn glorios.
Comoara mea de preț ești, slavă Ție,
Izvorul meu de viață, Apa vie.

Tu ești tăria mea, Îți mulțumesc,
Și toată viața mea eu Te slăvesc.
Te laud și Te ador, ești valoros,
Și vreau să Te urmez, Isus Hristos.

Cu Tine vreau, Te rog să mă ajuți,
Și rugăciunea mea să o asculți.
Cu Tine vreau să umblu prin credință,
Cu Tine Domnul meu am biruință.

M-am ancorat de cerul Tău senin,
De raiul sfânt, noul Ierusalim.
Laud și slăvesc Numele-Ți minunat,
Cu drag rostesc: 'Fii binecuvântat!