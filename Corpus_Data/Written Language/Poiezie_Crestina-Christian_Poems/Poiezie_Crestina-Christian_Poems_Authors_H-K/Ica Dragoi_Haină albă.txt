TITLE: Haină albă
AUTHOR: Ica Dragoi

Haină albă fără pată,
Veșmânt alb, imaculat,
Azi în zi de sărbătoare,
Cu drag eu am îmbrăcat.

Zi măreață, deosebită,
Când în apă am intrat,
Și în fața multor martori,
Omul vechi am scufundat.

Am mărturisit credința,
Crezul meu în Dumnezeu,
Plin de bucurie sfântă,
Am spus că-i urmez mereu.

Cu emoție în glas,
Și lacrimi de bucurie,
Am privit spre cer spunând,
Că-Ți  urmez o veșnicie.

Cerul este-n sărbătoare,
Îngerii cântă duios,
Căci în astă zi măreață,
Legământ am cu Hristos.

Doamne, câtă bucurie,
Am primit în viața mea,
Câtă liniște și pace,
Ce numai Tu o poți da.

Vreau cu Tine pân` la capăt,
Credincios să îți urmez,
Dă-mi izbândă, biruință,
Ajută-mă să veghez.