TITLE: Hristos a biruit
AUTHOR: Ica Dragoi

Hristos a biruit, din morți a înviat,
Mormântul Lui e gol, e viu cu adevărat.
Prin Jertfa Sa măreață, Isus ne-a mântuit,
Ne-a dat în dar iertare, viață am primit.

Hristos a înviat, El boldul morții a `nvins,
În dragostea-I de jar, pe toți El ne-a cuprins.
În dar și-a dat viața, ca noi să fim salvați,
Prin El, prin Jertfa-i sfântă suntem răscumpărați.

Hristos, Mântuitorul, Fiul lui Dumnezeu,
El a murit pe cruce, în locul meu și-al tău.
A suferit batjocori, bătăi și chin amar,
A răbdat în tăcere, ne-a mântuit, ce har!

Hristos e viu, Osana, pe El să-L lăudăm,
Cântări și osanale, doar Lui să-I înălțăm.
Osana, Aleluia, al nostru Împărat,
Te binecuvântăm căci ne-ai răscumpărat.

Să spunem împreună: Hristos a înviat!
E viu Isus trăiește, e viu cu adevărat.
S-a înălțat la ceruri, ne pregătește loc,
Loc în Cetatea sfântă, salvați de iad și foc.