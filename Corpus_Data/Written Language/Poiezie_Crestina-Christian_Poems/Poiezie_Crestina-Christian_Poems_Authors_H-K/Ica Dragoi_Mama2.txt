TITLE: Mama
AUTHOR: Ica Dragoi

Din prima zi de viață, duios m-ai legănat,
Și mi-ai purtat de grijă, somnul mi l-ai vegheat.
În fiecare clipă ai fost în preajma mea,
Și cântecul de leagăn frumos mai răsuna.

Cu glasul tău, o, mamă, îl cântai lin, duios,
Cu zâmbetul pe buze, pe chipul luminos.
Cu drag și bunătate m-ai învățat să spun,
Primul cuvânt din viață, despre omul cel bun.

Mama, cuvântul magic și cel mai valoros,
Mama, ființa dragă, chipul cel mai frumos.
Mi-ai dat învățătură, ce-i șapte ani de-acasă,
M-ai ajutat să am, educație aleasă.

Mi-ai spus de cerul sfânt, de Dumnezeul mare,
Mi-ai spus să cred în El, și în a Lui lucrare.
O, Doamne, câte lucruri m-ai învățat de bine,
Îți mulțumesc frumos, și mă rog pentru tine.

Mă-nchin cu umilință la bunul Dumnezeu,
Și pentru tine mamă, Îi mulțumesc mereu.
Ești ființa cea mai dragă de pe acest pământ,
Rostesc cu bucurie, mama, frumos cuvânt.