Te chem e ceasul rugăciuni
Smerit cu sufletul plecat
La crucea Ta mi-aplec genunchii
Mai dă-mi din Duhul Tău curat

Mai vreau un strop de apă vie
Să-mi torni in sufletu trudit
De-atâtea frământări si grijuri
De vremurile ce-au venit

S-alung îngrijorări si teama
Si orice duh străin ce vine
Să mă amenințe pe cale
Nădejdea mea este în Tine

Tu-mi întăresti pasul pe cale 
Și mă ridici s-ajung pe stancă
Mă scoți mereu biruitor
Din luptele ce le dau încă

Pentru a-mi păstra curată haina
Și ne-ntinat cu drag veșmântul
Credința și la greu răbdarea
Iubirea și curat cuvântul

De n-ar fi Duhul Tău cu mine
Și harul Tău să mă-nconjoare
De când eram un călător
Pustiu și singur pe altă cale

Iți mulțumesc pentru atâtea
Ce-n rugă Doamne Tu mi-ai dat
Pentru cuvintele ce-s înălțate
In toate Tu să fi lăudat. Amin