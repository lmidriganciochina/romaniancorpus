TITLE: Iarnă adâncă în sufletul meu
AUTHOR: Nichifor Nicu

În sufletul meu e-o adâncă tulburare
Caut dar nu găsesc la nimeni alinare.
Mă zbat, mă trudesc, plâng și suspin
In jurul meu azi, e atâta venin.

În colțul ochilor stau lacrimi amare,
Dar nimeni nu vede pe a vieții cărare. .
E-un freamăt adânc azi în sufletul meu
Nimeni nu știe, decât Dumnezeu.

Și-mi vine să strig cu atâta putere
Isuse ai milă, dă-mi azi mângâiere!
Dar am sentimentul că nu mă ascultă,
Mă simt prăbușit cu inima frântă.

Aștept în tăcere cu ochii in sus,
Să am rezolvare, să am un răspuns. .
Dar vremea e lungă, tăcerea-i sublimă,
Parcă întârzie răspunsul sa vină...

Și iar mă cuprinde o teamă adâncă,
Și inima-n piept e tristă, nu cântă...
Ciudat sentiment mă cuprinde deodată,
Ai milă de mine, ridică-mă, Tată!

E iarnă adâncă în sufletul meu,
Bat viscole multe și ninge mereu...
Suspine adânci și regrete amare,
Mă-nvăluiesc și îmi dau azi târcoale.

Dar azi mai înalt o rugă în sus
Te rog cu iubire, ascult-o, Isus.
Întinde-ți azi mâna și dă-mi alinare
Te rog, dă-mi putere, dă-mi azi rezolvare.

Aceasta e ruga ce-o-nalț către Tine,
Te rog cu-ndurare, privește spre mine. .
Și plin de regrete, te rog iertare să-mi dai
Ca în ziua răpirii să fiu cu Tine, in Rai.