TITLE: Merg creștinii la-nchinare
AUTHOR: Nichifor Nicu 

Merg creștinii la-nchinare, lăudând pe Dumnezeu
Cântă-n Duhul o cântare și se bucură mereu.
Ei aleargă cu iubire sus la Crucea din Calvar
Să primească mântuire și iertare, dar și har.

Chiar de lupta-i aspră tare, nu se dau bătuți nicicând
Ei proclamă cu ardoare pe Acel ce-i Veșnic Sfânt.
Nu renunță la Isus pentru nici o bogăție
Ei vor să ajungă sus, în cereasca-Mpărăție.

Mii de cuie si de bice nu i-ar mai putea opri
Să spună ce Biblia zice, despre Cel ce Va venii.
Nici coroanele de spini, nu le-ar domoli puterea
De-ar umbla prin mărăcini ei nu ar simți durerea.

Ei sunt ancorați în El și nicicum nu-i poți clinti
Căci Hristos, Emanuel, e Stânca din veșnicii.
Orice vânt, orice furtună, orice groază ar veni
Ei se țin strânși de-a Lui mână, sunt ai Domnului copii.

De aceea frate drag, te încrede-n Dumnezeu,
Nu mai rătăci pribeag, nu mai plânge când ți-e greu
Pleacă-te în rugăciune și cheamă-L pe Salvator
Și-ai să vezi că Domnul vine și vei fi biruitor.

Roagă-te doar cu credință și renunță la păcat,
Stai mereu în umilință și vei fi eliberat.
Căci cununa mântuirii, El ți-a pregătit-o sus,
Ca în ziua izbăvirii să fi-n Slava cu Isus.