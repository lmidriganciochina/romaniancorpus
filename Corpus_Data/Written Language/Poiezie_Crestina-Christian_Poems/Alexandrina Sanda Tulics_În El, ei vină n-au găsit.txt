TITLE: În El, ei vină n-au găsit
AUTHOR: Alexandrina Sanda Tulics

Se-aude un plâns pe dealu-nsângerat
Și ziua s-a tăiat la jumătate,
Când în suspinul greu, pe măritul Împărat
L-au dat la moarte.
De ce era El osândit?
Nu știi că, pentru tine a suferit și suspinat
Iubitul miel și Mire? !
În EL, ei vină n-au găsit!
Doar vina de-a fi Dumnezeu!
Că ne-a iubit și-n locul nostru a purtat
Păcatul, lanțul cel mai greu, până la moarte.
Se-aude-un plâns în sânge sfânt
Și strigătu-I de moarte!
-Veniți-naintea Mielului îngenuncheați,
Să fiți scăpați de moarte!
Că-n Golgota poți regăsi și mila, și iertarea,
Bucăți din pâinea vieții, binecuvântări!
Apropiați-vă-n smerenie, 'nălțându-L-n Osanale!