TITLE: Fără Domnul
AUTHOR: Floarea Ferghete

Cât de slabă e făptura, ce-i creată  din pământ,
De nu ar avea suflare și nu ar avea cuvânt,
Ar fi umbra care crește și s-ar  spulbera în vânt
Și-o nălucă plutitoare fără Duhul Lui cel sfânt!

Fără Domnul nu-i putere, nici tărie, nici viață,
Toți am  fi într-o pustie și-o prăpastie în față.
Ce se mișcă, totul trece fără dragostea Lui mare
Și ne-am stinge ca o lampă pe a vieții grea cărare.

De nu întindea El  brațul, cu blândețe către noi,
Eram doborâți de valuri și poverile șuvoi;
Dacă-am fi rămas în beznă, fără să-L privim în față,
Viata noastră ar fi o mostră și acoperită-n ceață.

De nu ne găsea-n prăpăstii, între spini și bolovani,
Ne stinge-am in gura văii și loviți între șacali.
Dar Păstorul plin de milă, ce în dragoste a plâns,
Către noi S-a aplecat și la pieptul Lui ne-a strâns.

Cu tărie, dintre valuri, viața noastră ne-a scăpat,
Gura lupilor oprit-a, rănile ni le-a legat,
A lovit furia mării și i-a-ntors a ei furie,
Viata noastră ne-a schimbat-o din durere-n bucurie.

Câtă dragoste și milă ai avut, Păstor  iubit,
N-ai lăsat pe cel ce strigă, ci la Tine l-ai primit!
I-ai făcut mereu dreptate, la lumina Tu l-ai scos
Si cântări i-ai pus pe buze să Te laude duios.