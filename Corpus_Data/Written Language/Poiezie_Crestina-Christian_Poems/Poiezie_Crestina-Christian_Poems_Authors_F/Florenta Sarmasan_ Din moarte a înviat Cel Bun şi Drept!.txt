TITLE: Din moarte a înviat Cel Bun şi Drept!
AUTHOR: Florenta Sarmasan

O, Ghetsimani, grădină minunată,
Atâtea lacrimi pentru tine au curs...
Rămâi în veşnicie neuitată
Gradină-n care Domnul nost' a plâns...
La Tatăl a strigat Mântuitorul,
Ştia prea bine, tot ce Îl aşteaptă:
Calavarul să îndure, Salvatorul,
Căci calea Lui de-acuma era dreaptă.
El viaţă pentru viaţă a oferit
Şi-a acceptat a Sa crucificare,
Plin de iubire, Domnul S-a jertfit,
Isus cel Sfânt şi plin de îndurare,
La Golgota, pe cruce atârnat,
Cu hoţii a stat, spre ceruri a privit
Şi rugăciuni a spus neîncetat...
Bătut şi însetat, şi umilit,
El Planul Mântuirii L-a-mplinit
Şi lanţul greu al morţii L-a sfărmat.
A Sa sfinţenie Iadu-a biruit
Şi sufletele noastre le-a salvat.
Din morţi a înviat Cel Bun şi Drept
Şi viaţă omenirii a adus;
Cel ne-ntinat, Cel bun, Cel înţelept,
Iubitul nost' Mântuitor, Isus!