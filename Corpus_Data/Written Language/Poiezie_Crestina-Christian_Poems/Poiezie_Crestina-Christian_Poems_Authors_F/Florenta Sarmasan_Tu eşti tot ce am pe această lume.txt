TITLE: Tu eşti tot ce am pe această lume
AUTHOR: Florenta Sarmasan

Am plâns cu amar pentru trupul Tău
Ţintuit pe cruce şi frânt de durere...
A Ta suferinţă, slăvit Dumnezeu,
Credinţă, smerenie, de la mine cere;
Jalea mă răpune şi acum Isus,
Căci de al Tău chin şi azi sunt marcat...
Ochii-mi plini de lacrimi privesc ţintă sus.
Ştiu că pentru mine, totu-ai îndurat.
Eu Te rog, mă iartă, şi mai dă-mi putere
Ca să nu fiu laş şi-napoi să dau...
Timpul a trecut dar  mea durere,
Mă îndeamnă-n cuget la cruce să stau
Şi să-mi plâng păcatul, neputinţa mea...
Când acel viclean, tot îmi dă târcoale,
Mă rog cu putere şi cer mila Ta
Căci mă simt sfârşit şi totul mă doare...
Scapă-mă Isuse, de Satan cel rău
Căci eu n-am pe nimeni, Te am doar pe Tine!
Fără Tine Doamne, simt că-mi este greu...
Făra Tine Tată, nu-s stăpân pe mine...
Tu-mi eşti scutul tare ce mă ocroteşte
Tu eşti tot ce am pe această lume!
Ţine-mă aproape, de rău mă fereşte,
Căci a mea credinţă e în al Tău Nume.