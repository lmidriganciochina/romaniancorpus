TITLE: Fii milos cu cel sărac!
AUTHOR: Florenta Sarmasan

Fii milos cu cel sărac,
Nu trece nepăsător,
Şi fă-I Domnului pe plac;
Fii darnic şi iubitor
Şi vezi a lui suferinţă,
Şi necazul ce-l apasă.
Zi de zi cu străduinţă
El se luptă, nu se lasă!
Cere Domnului putere,
Şi Îi cere ajutor,
Face totul cu plăcere
Chiar dacă nu-i e uşor...
Cu greul e învăţat
Dar are-o nădejde vie,
Că-n  regatul minunat
A lui casă o să fie
Chiar dacă este lipsit,
Si puţine lucruri are
El trăieşte-n ea tihnit,
Pace de la Domnul are.
El mereu nădăjduieşte
Căci odată s-a sfârşi
Şi cu Domnul se-ntâlneşte,
Şi veşnic Îl va slăvi.