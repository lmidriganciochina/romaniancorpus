TITLE: Lasă-ţi inima să cânte!
AUTHOR: Florența Sărmășan 

Lasă-ţi inima să cânte,
Să se simtă dezrobită,
Fericită să se alinte
Căci e slobodă, tihnită...
Toate le-a mărturisit,
Tot ce-a fost rău, i s-a şters
Căci al tău Isus iubit
Ce-ai greşit, a înţeles.
Lasă-ţi inima vioaie:
Fără frică, fără teamă,
De păcat să se despoaie
Căci Isus cel Sfânt, o cheamă!
Libertate ea primeşte
Ca să cugete corect,
Să aleagă ce doreşte,
Să vadă ce este drept:
Drumul spre Împărăţie
Unde pace va găsi,
Unde viaţă o să fie,
Cu cei dragi se va-ntâlni;
De păcat eliberată,
Pe Isus să Îl slăvească,
Aleasă şi onorată
La ceruri ca să slujească!