TITLE: Rondelul Refugiului
AUTHOR: Flavius Laurian Duverna 

Dumnezeu, ne este Scut şi Soare
’N viaţa noastră pe acest pământ,
Şi o Lumină prin scumpul Cuvânt
Ce ne îndrumează paşii pe cărare.

Când suntem supuşi la încercare
Sub furtuni mari cu vijelii şi vânt,
Dumnezeu, ne este Scut şi Soare
’N viaţa noastră pe acest pământ!

El este Cetatea noastră de salvare,
El ne este reazim şi refugiu sfânt!
Sub mânia-i grea şi-asupritoare -
A vrăjmaşului distrugător şi crunt,
Dumnezeu, ne este Scut şi Soare

’N viaţa noastră pe acest pământ!