TITLE: Gândul departe mă duce...
AUTHOR: Florenta Sarmasan

Gândul departe mă duce...
Înspre patria de sus,
Cu simţire mă conduce,
Înspre Tine, bun Isus.
Am o singură dorinţă,
Să pot face voia Ta
Şi Te rog, să-mi dai voinţă,
A mea viaţă să-Ti pot da
Şi să nu mă poticnesc
De ispite mii şi mii
Mai tare să mă-ndârjesc,
Bine, să Te pot sluji,
Mulţumit să fii de mine,
Bun creştin să mă numesc.
Să vezi cum lupt să fac bine,
Mă strădui, căci Te iubesc;
A mea inimă e dată,
E al meu  dar către Tine
Şi nu aş vrea niciodată,
Să Te ruşinezi de mine.
Chiar de-aş fi sărac lipit
Sau de-aş fi neputincios,
Te urmez pân' la sfârşit
Domnul meu, Isus Hristos.