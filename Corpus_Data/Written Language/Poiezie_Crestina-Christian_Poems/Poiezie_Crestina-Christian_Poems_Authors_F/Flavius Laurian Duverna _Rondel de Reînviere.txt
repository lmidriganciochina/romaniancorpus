TITLE: Rondel de Reînviere
AUTHOR: Flavius Laurian Duverna

Când Primăvara-n verde toate reînvie
Privind uimit, cum se trezesc la viaţă,
O! Şi tot mai mult în orice dimineaţă
Inima-ţi, tresaltă-n scumpă bucurie.

În revenirea clipelor feerice-n chindie
Acumulezi în suflet dulcea lor povaţă,
Când Primăvara-n verde toate reînvie
Privind uimit, cum se trezesc la viaţă.

Natura-i cartea verde, – care ne îmbie
Ca să-i citim la timp pe fiecare faţă –
Şi să-i vedem minunile cu-a lor povaţă
Minuni ce-n dezvoltare ea ni le descrie
Când Primăvara-n verde toate reînvie,

Privind uimit, cum se trezesc la viaţă.