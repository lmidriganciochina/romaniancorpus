TITLE: Ai Săi îngeri vor veni
AUTHOR: Florenta Sarmasan

De ce eşti trist şi-nlăcrimat
Şi ai nădejdea năruită?
Creştine bun, ce s-a-ntâmplat,
De ce privirea ţi-e rănită?
De ce nu crezi în Domnul tău,
Să-I dai povara ta cea grea?
El Te va însoţi mereu
Şi-n calea ta, strajă va sta.
Nimica nu te va răni
Când e la cârma ta Isus
Căci ai Săi îngeri vor veni
Şi scut vor fi precum a spus.
Nu te speria de încercare
Căci sprijin îţi va fi mereu!
Îţi dă putere, vei fi tare,
Căci nu te lasă Domnul tău!