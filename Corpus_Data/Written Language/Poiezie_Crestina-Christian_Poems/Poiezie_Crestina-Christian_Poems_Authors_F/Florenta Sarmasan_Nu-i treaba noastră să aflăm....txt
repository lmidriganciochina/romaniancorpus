TITLE: Nu-i treaba noastră să aflăm...
AUTHOR: Florenta Sarmasan

Nu-i treaba noastră să aflăm
Când lumea aceasta s-a sfârşi...
Smeriţi să fim, să ne purtam,
Căci ştie Domnul ce va fi...
Nu-i treaba noastră ca să ştim
Tot ce va fi, ce s-a-ntâmpla...
Noi buni şi credincioşi să fim,
Căci Domnul, le va rezolva.
Vremea-i a Domnului, El ştie!
Aceasta-i bine de ştiut!
Atunci, cu îngeri o să vie
Să facă ce trebuie făcut:
Să-Şi ia Mireasa Lui iubită
De pe acest tărâm păcătos,
Să fie la Cer fericită
Cu-al ei iubit Mire, Hristos.
Să-i ia pe acei ce au slujit,
Şi-au pătimit, şi-au îndurat...
Să-i ducă-n locul pregătit
Unde Isus este Împărat.
A noastra datorie sfântă
Este pe Domnul să-L urmăm,
Să ascultăm cum îngeri cânta
Şi glorie, mereu să-I dăm!