TITLE: A înviat Isus, creştini!
AUTHOR: Florenta Sarmasan

A înviat Isus, creştini!
E viu, e sus, a înviat!
Spre ceruri să privim senini
Să Îl slujim cu adevărat.
A înviat Isus cel Sfânt,
Cu Tatăl în cer locuieşte;
E bucurie pe pământ,
Mulţimea toată Îl slăveşte.
Cu sânge sfânt ne-a curăţit
Şi de păcate ne-a spălat
El, Domnul nostru cel iubit
Jertfă S-a dat şi ne-a salvat.
Să Îl urmăm pe calea dreaptă,
Prin al Său Har noi vom trăi
Cu ai Săi îngeri ne aşteaptă,
Să Îl slăvim în veşnicii!
