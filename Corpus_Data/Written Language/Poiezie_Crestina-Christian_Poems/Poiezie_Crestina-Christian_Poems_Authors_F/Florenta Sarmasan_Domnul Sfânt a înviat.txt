TITLE: Domnul Sfânt a înviat
AUTHOR: Florența Sărmășan

Domnul Sfânt a înviat,
Lanţul cel greu L-a zdrobit;
De la moarte ne-a salvat,
Fie-n veci de veci, slăvit!
Pironit a fost pe cruce,
Ocări şi chin a-ndurat
Dar acum, la Cer ne duce.
Din foc, Isus ne-a scăpat.
Miel de jertfă S-a făcut,
Şi de toţi batjocorit,
A Sa gură a tăcut
Pentru omul Său iubit.
Peste tot e bucurie:
Azi, Isus a înviat,
Şi-n a Sa Împărăţie,
Dreptul ca să fim ne-a dat.