TITLE: N-aş putea să uit, Isus...
AUTHOR: Florenta Sarmasan

N-aş putea să uit, Isus,
Ce mult bine mi-ai făcut
Şi nimic din ce mi-ai spus,
Niciodată n-am să uit.
Totul eu voi împlini
Aşa cum m-ai învăţat.
De mă ajuţi şi mă susţii,
Te-oi sluji cu adevărat.
Vreau să scap de tot ce-i rău,
A mea viaţă s-o îndrept,
Să fiu credincos mereu
Şi să fiu în toate drept;
În lumină să trăiesc
Aşa cum Îţi place Ţie
Semenilor să le vestesc
Despre-a Ta Împărăţie.
Doamne, dă-mi putere mare
Ca să nu mă pierd în lume,
Bun şi plin de îndurare,
Dragoste-n inimă-mi pune.
Dragoste, credincioşie,
Pentru toţi din jurul meu;
Dă-mi a Ta Împărăţie,
Scump şi mare Dumnezeu!