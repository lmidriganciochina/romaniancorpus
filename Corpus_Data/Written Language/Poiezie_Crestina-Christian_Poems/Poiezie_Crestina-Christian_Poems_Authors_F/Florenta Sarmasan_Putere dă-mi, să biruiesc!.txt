TITLE: Putere dă-mi, să biruiesc!
AUTHOR: Florenta Sarmasan

Alungă moartea şi pierirea,
Alungă tot ce este rău,
Şi adă-mi Doamne, mântuirea,
Să stau cu Tine-n Cer, mereu.
Osânda grea ai şters-o Tată,
Şi mi-ai dat dreptul să trăiesc,
Să Te urmez şi, niciodată,
Eu să nu Te mai părăsesc.
O cale dreaptă mi-ai deschis,
M-ai învăţat să merg pe ea,
Ca să păşesc spre Paradis
Oricât mi-ar fi viaţa de grea.
Ce fericit voi fi cu Tine
Căci teama mă va ocoli,
Iar suferinţa de la mine
Nu va mai fi, m-a părăsii...
Necazurile or trece toate,
Şi voi uita tot ce-a fost rău,
Căci numai cu Tine se poate,
Numai cu Tine nu e greu...
Dă-mi viaţa Doamne, veşnicia,
Să fiu cu Tine, să-Ţi slujesc!
Arată-mi Doamne, Împărăţia,
Putere dă-mi să biruiesc