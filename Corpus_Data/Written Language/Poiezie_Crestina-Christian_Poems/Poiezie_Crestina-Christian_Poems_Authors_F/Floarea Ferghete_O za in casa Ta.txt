TITLE: O zi in casa Ta
AUTHOR: Floarea Ferghete

Sa stau o zi în casa Ta
E-un har e-o binecuvântare,
Si sa mă rog cu frații mei,
Rostind în versuri osanale

Ce har nespus ne-ai dăruit,
In lumea asta cea haină
Spre casa Ta să alergăm,
Cu toții astăzi impreună

In rugă stăm toți adunați,
In zi de sârbătoare
Prin Duhul sfant sa Te cobori,
La-a noastră sărbătoare

Poporul Tău priveste-n sus
La Mâna Creatoare,
SI vrem o Doamne să ne dai,
O binecuvantare

Spre slava Ta noi inăltăm
In an de indurare
Căci Tu Ești Cel ce-ai biruit
Prin dragostea Ta mare

Ferice-acei din casa Ta
Că pot să Te-ntâlnească
Si pururi se vor bucura
La masa Ta cerească

De mii de ani ai hotărât
Un loc de inchinare
Ca cel străin și cel orfan
Să afle alinare

Căci nici un loc de pe pământ
Nu-i ca la Tine-n casă
Doar Tu ne-nveti și ne primesti
Ca pe-o comoară aleasă

Aici este Locașul Tău
Izvorul Milei Tale
La Tine toți noi alergăm
Ca să primim iertare

In Casa Ta se-aud cântări
Din harfa mântuirii
Caci numai Tu Isus ne-nveti
Din filele scripturii

Ascultă ruga ce-o-nălțăm,
Cu lacrimi și suspine,
Si lasă curgă harul Tău
Din Tronul Tău Stăpâne

Ne iartă Doamne ce-am greșit
SI nepăsarea toată
Căci Tu ești Cel Nemărginit
Isus Cristos și Tată

Primește - ne în Cortul Tău
Ca să-Ți privim Mărirea,
Si mii de coruri să-nălțăm,
Căci Tu Ești Nemurirea

In templul Tău Tu Te cobori
In sunet de  cântare,
Pe omul muritor tranformi
Să-l duci la sarbătoare

Si când ne-aduni ne torni pe răni,
Balsam de vindecare
Necazul tot vrem să-l lăsăm,
La poala crucii Tale

Tu Ești Cel ce-ai biruit
Isuse pe vecie
In Casa Ta vreau sa mă-nchin,
Să beau din apa vie

Ne-ai dat speranța pe pământ
Că Te-om vedea odat’
Si vrem cu Tine ca să fim
Părinte Minunat

Și-atunci când rodul Ți-l aduni
Prin jertfa de iubire,
Cu toți în coruri vom cânta
Acolo sus la Tine

Cu Tine sa rămân aș vrea
Acum și-n veșnicie,
In Casa Ta noi vom slăvii
A Ta Împărăție