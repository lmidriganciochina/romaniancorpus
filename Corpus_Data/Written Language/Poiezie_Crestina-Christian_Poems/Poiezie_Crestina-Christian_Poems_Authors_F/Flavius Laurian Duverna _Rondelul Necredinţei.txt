TITLE: Rondelul Necredinţei
AUTHOR: Flavius Laurian Duverna

O, Doamne! Câtă necredinţă
Se manifestă pe acest pământ
Faţă de măreţul Tău Cuvânt,
Care cheamă, înspre pocăinţă.

Zadarnic se aude glasul Sfânt
Prin eforturi şi prin stăruinţă,
O, Doamne! Câtă necredinţă
Se manifestă pe acest pământ!

Glasu-Ţi, e tratat cu uşurinţă...
Pare o poveste spusă-n vânt -
Pe când El e cel mai dulce cânt
Spre-a ne da imbold la biruinţă
O, Doamne! Câtă necredinţă,

Se manifestă pe cest pământ!