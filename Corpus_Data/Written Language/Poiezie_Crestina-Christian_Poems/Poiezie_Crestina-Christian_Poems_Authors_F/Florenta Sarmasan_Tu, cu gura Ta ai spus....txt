TITLE: Tu, cu gura Ta ai spus...
AUTHOR: Florenta Sarmasan

Mult aş vrea să-Ţi calc pe urme
Tată bun şi iubitor,
Răul ce-l am, să se curme,
Să mă simt liber, uşor.
Vreau să fiu copia Ta,
Zi de zi, să fac doar bine
Exemplu ca să pot da,
Să ajung sfinţit, cu Tine.
Tu, cu gura Ta ai spus
Că şi eu mă pot schimba
Să fiu alt om, bun, supus,
Să cred în iubirea Ta.
Vreau să Îţi dau ascultare
Căci Tu eşti nădejdea mea
Şi să vezi a mea purtare;
Mi-e schimbată inima...
Doamne, mă simt fericit
Fiindcă ştiu că mă iubeşti!
Sunt schimbat şi împlinit
Fiindcă al meu Domn, Tu eşti.
Eşti al meu Stăpan divin,
Fericire mi-ai adus.
Eu în faţa Ta mă-nchin
Bun şi preamărit Isus.