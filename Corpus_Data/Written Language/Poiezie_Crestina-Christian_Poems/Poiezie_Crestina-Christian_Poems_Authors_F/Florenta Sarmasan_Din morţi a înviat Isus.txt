TITLE: Din morţi a înviat Isus
AUTHOR: Florenta Sarmasan

Din morţi a înviat Isus!
Pământu-ntreg s-a zguduit.
El slava Şi-a lăsat-o sus,
În chinuri grele a murit,
Să fim salvaţi de la pierire,
Scăpaţi de focul arzător,
Şi să trăim în fericire
Să fim ai Lui, al Său popor,
Să fim Mireasa Lui iubită
Când Mirele nostru va fi
Noi, turma mică, mântuită,
Să fim ai Lui în veşnicii.
Din morţi a înviat Isus,
Cu El la Cer să moştenim!
El, Mielul cel blând şi supus,
La Cer ne duce, să trăim!