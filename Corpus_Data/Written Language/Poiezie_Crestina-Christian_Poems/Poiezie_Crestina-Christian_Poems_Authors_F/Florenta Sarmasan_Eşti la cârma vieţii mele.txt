TITLE: Eşti la cârma vieţii mele
AUTHOR: Florenta Sarmasan

Eşti la cârma vieţii mele
Şi eu, Te ascult în toate;
Încercările vin grele
Dar, al Tău Duh Sfânt mă scoate;
Orice încercare grea
Mă apasă şi mă tem,
Doamne, Tu nu mă lăsa,
Eu al Tău nume Îl chem.
Cred în Tine cu tărie!
M-ai ales, sunt fericit!
Eu mă închin numai Ţie
Salvatorul meu iubit!
Văd lumina care vine
De la Tine, Domnul meu,
Iar puterea ei mă ţine,
Scump şi mare Dumnezeu.
Am tărie şi putere
Când ştiu că-mi eşti aliat
Şi tresalt de bucurie,
Ştiu  că viaţa mi-ai dat.
Eu sunt un om înnoit
Şi mă simt de tot schimbat,
Iubirea Ta am primit
De acum, sunt eliberat!