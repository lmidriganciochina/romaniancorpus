TITLE: Laurii credinţei
AUTHOR: Florenta Sarmasan

Mulţumire Îţi aduc Ţie, care m-ai salvat
De pierire şi durere, şi de iazul cel de foc...
Eu în faţa Ta mă plec, Domnul meu cel minunat,
Şi Te rog cu glas fierbinte: 'Fă-mi şi mie la Cer loc! '
Conştient sunt, multumesc, şi Te rog milă să ai,
Să mă-ndrept, să fiu un om aşa cum Îţi place Ţie.
Nu vreau singur să rămân; eu Te rog, cu mine stai,
Căci tot ce-mi doresc de acum, e a Ta Împărăţie.
Mă proştern în faţa  Ta, Tu eşti al meu Împărat
Care-n cuie pironit S-a jertfit ca să trăiesc.
La Golgota, să mă scape, al Sau sânge sfânt L-a dat!
Pentru toate, Domnul meu, glorie-Ţi dau, Te slăvesc!
Mulţumesc că mi-ai deschis inima să Te primesc,
Şi mi-ai dat înţelepciune ca să pot tot să-nţeleg,
Şi în gura mea ai pus vorbe ca să Te vestesc,
Laurii credinţei Doamne, ca să pot să îi culeg.