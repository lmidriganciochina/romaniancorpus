TITLE: Nu vreau să păcătuiesc
AUTHOR: Florenta Sarmasan

Doamne, duc o luptă grea
Căci păcatul mă pândeşte...
Eu vreau să fac voia Ta
Dar Cel Rău mă urmăreşte,
Şi mă-ndeamnă aşa uşor
Să îmi văd de ale mele
Dar eu Doamne, mă-nfior
Căci nu mai vreau să fac rele;
Nu vreau să păcătuiesc
Cum făceam mereu, cândva...
Căci vreau să mă pocăiesc,
Şi să-Ţi dau inima mea,
Ţie Doamne, ce eşti sfânt
Şi fără păcat, divin,
Mă aplec pân' la pământ
Şi în faţa Ta mă-nchin...
Mă închin cu bucurie
Ţie, Care m-ai salvat.
Slava Ta în veci să fie!
Tu eşti Domn adevărat.
Toţi pălesc în faţa Ta,
Tu eşti dreptul Dumnezeu!
Închinare Îţi voi da
Şi Te voi slăvi mereu!