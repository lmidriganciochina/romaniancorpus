TITLE: Domnul cel Sfânt rostuieşte
AUTHOR: Florenta Sarmasan

Muguraşi de primăvară
Ici colea, răsar, plesnesc...
Vremea buna vine iară;
Păsări se aud, ciripesc
Iar izvoarele şuvoaie
Curg; zăpada s-a topit.
Sălciile lin se îndoaie,
Rămurele au înverzit.
Soarele călduţ, străluce
Cu raze mângâietoare,
Bucurie el aduce,
Fluturi zboară din floare-n floare.
Domnul cel Sfânt rostuieşte
Tot ce e bun pe pământ
Iar omul le foloseşte
Căci spre cer, e al său gând,
Unde-i veşnic primăvară,
Frumuseţi de necuprins,
Unde pacea ne-mpresoară
Cum al nost' Domn ne-a promis.
Slavă, glorie, mărire
Ţie, Domnul meu iubit!
Tu, mereu spre fericire,
M-ai dus, m-ai călăuzit!