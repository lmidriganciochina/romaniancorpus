TITLE: O, vino Doamne, să scăpăm de toate!
AUTHOR: Florenta Sarmasan

Am stat şi am cugetat adânc, Isus:
Ce minunată-i viaţa lângă Tine!
Mă tot întreb: cum va fi la cer, sus?
Dar ştiu răspunsul: va fi cel mai bine!
Cunosc Cuvântul Tău căci L-am aflat
Şi viaţa zi de zi eu mi-o îndrept.
Mai ştiu Isus, căci Te-ai sacrificat
Şi-a Ta venire Doamne, o aştept
Dar, nu oricum aştept a Ta sosire
Ci cu credinţă multă şi cu teamă,
Slava să-Ţi văd, să văd a Ta mărire,
Întreaga mea fiinţă azi Te cheamă:
O, vino Doamne, să scăpăm de toate
Să nu-ndurăm atâta suferinţă,
Căci doar iubirea Ta cea mare poate
Să ne-ntărească, să ne dea credinţă!
Sunt încercări prea grele-n astă viaţă
Şi zilnic, noi de ele ne lovim...
Dar, du-ne Doamne-n slavă şi-a Ta faţă
Cu dragoste şi dor să o privim!