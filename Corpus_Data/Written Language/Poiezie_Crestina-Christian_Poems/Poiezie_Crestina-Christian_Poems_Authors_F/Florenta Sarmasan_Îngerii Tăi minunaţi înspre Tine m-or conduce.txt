TITLE: Îngerii Tăi minunaţi înspre Tine m-or conduce
AUTHOR: Florenta Sarmasan

Doamne Îţi cer sănătate şi putere şi iubire
Căci sunt hotărât şi sigur pe Tine să Te slujesc
Nu există pe pământ o mai mare fericire
Decât fiul Tău să fiu, pe Tine să Te iubesc
Binefacerile Tale peste mine ca să vină
Să simt că sunt protejat, să simt că-s alesul Tău
Să ajung să văd o dată la cer faţa Ta senină
Să Te pot sluji de-a pururi, scump şi mare Dumnezeu
Îndurarea Ta-mi arată şi fă-mă să înţeleg
Cât de mare fericire lângă Tine voi avea
Laurii dreptei credinţe ca să pot să îi culeg
Să ajung şi eu la ceruri în Împăraţia Ta
Mila ta o cer o Doamne, să fi aliatul meu
Să îmi dai puteri sporite cu cei drepţi saă mă-nsoţesc
Doar Tu poţi ca să mă schimbi, să fiu după placul Tău
Doar Tu poţi să-mi dai putere să fiu blând, să mă smeresc
Să înlătur bârna grea ce vederea îmi apasă
Să mă văd bine pe mine şi păcatul meu cel greu
Să-l văd pe Satan vrăjmaşul ce liniştea nu mi-o lasă
Şi să mă predau cu totul, Ţie mare Dumnezeu
Grijă Tu Îmi vei purta şi la ceruri mă vei duce
Pentru asta Te-ai jertfit ca eu să fiu mântuit
Îngerii Tăi minunaţi înspre Tine m-or conduce
Voi trăi cu Tine veşnic, voi fi cel mai fericit!