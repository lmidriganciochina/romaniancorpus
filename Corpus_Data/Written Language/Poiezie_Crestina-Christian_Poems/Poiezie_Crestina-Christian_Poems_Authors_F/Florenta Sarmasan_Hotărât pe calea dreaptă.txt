TITLE: Hotărât pe calea dreaptă
AUTHOR: Florenta Sarmasan

Hotărât pe calea dreaptă,
Du-te şi nu te opri!
Domnul la Cer te aşteaptă,
Drept să mergi, nu rătăci!
Nu lăsa Amăgitorul
Ca târcoale să îţi dea,
El este răufăcătorul
Şi a ta viaţă o vrea.
Nu-l lăsa să te corupă,
E şiret şi prefăcut
Vrea spre Iad să te conducă.
Fii atent, te roagă mult
Ca Domnul să te ocrotească
Şi putere să îţi dea
De necaz să te ferească,
Să fie de partea ta;
Când Domnul te ocroteşte,
Nici un rău nu te atinge,
Iar Satan, nu îndrăzneşte
Căci  nu te poate învinge.
Calea dreaptă tu o ţine
Înapoi, nu te uita,
Căci Isus te duce bine
Spre Împărăţia Sa,
Acol' unde nu-i durere,
Nici oftat, şi nici suspin,
Ci o dulce mângâiere,
Unde-i Domnul tău divin.
În iubire vei trăi
Mereu vei fi fericit
Pe Isus Îl vei slăvi,
Căci moartea a nimicit.