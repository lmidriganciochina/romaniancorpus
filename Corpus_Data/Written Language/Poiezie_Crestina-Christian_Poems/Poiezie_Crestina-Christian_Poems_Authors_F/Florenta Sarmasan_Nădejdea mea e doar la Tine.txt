TITLE: Nădejdea mea e doar la Tine
AUTHOR: Florenta Sarmasan

Primeşte a mea rugăciune
Căci eu, Te chem cu glas zdrobit
Şi mâna Ta, pe mine o pune
Să fiu de Tine izbăvit.
Sunt frământat de lucruri grele
Şi n-am la nimeni ajutor...
Nu ştiu cum să mai scap de ele,
Ai milă, drag Mântuitor,
Căci mintea mea e mărginită,
Soluţii n-am la al meu necaz;
Eu nu mai am viaţă tihnită,
Nu mai mănânc, n-am somn, stau treaz
Şi pace aştept de la Tine
Şi rezolvare-n tot ce-Ţi cer.
Ajută-mă Isus, fă-mi bine
S-ajung la Tine, să nu pier!
Primeşte rugăciunea mea!
Din inimă eu o rostesc,
Şi ostoieşte-mi inima,
Căci doar la Tine îndrăznesc.
La cine să mă duc o, Tată?
Nădejdea mea e doar la Tine!
Te mai îndură încă o dată,
Şi nu pleca, rămâi cu mine.