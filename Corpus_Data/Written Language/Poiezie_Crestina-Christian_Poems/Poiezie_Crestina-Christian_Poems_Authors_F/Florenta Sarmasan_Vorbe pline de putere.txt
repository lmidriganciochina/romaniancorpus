TITLE: Vorbe pline de putere
AUTHOR: Florenta Sarmasan

Vorbe pline de putere
Din inimă-mi izvorăsc;
Parcă simt o mângâiere,
Şi simt că mă curăţesc.
Am chemat Numele Tău,
Şi Îl chem necontenit
Căci Tu, Isus, Domnul meu,
Pentru mine Te-ai jertfit.
Vorbe  bune de iubire
Eu rostesc cu gura mea
Căci sunt plin de fericire,
Mi se-nalţă inima.
Doamne, dătător de viaţă,
Bucurie multă-mi dai,
Îmi e dor de a Ta faţă,
Eu, Te rog, cu mine stai!
Când rostesc Numele Tău
Simt cu totul că-nfloresc,
Fiindcă Tu eşti Dumnezeu,
Tatăl meu Te socotesc.
Eu Te strig Doamne, mereu,
Orişicând, la orice pas,
Căci Te socotesc al meu
Şi de Tine, nu mă las.