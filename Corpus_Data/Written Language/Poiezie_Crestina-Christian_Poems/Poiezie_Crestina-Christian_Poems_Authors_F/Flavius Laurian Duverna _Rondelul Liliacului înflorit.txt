TITLE: Rondelul Liliacului înflorit
AUTHOR: Flavius Laurian Duverna 

Cu primăvara-n verdea-i revenire
Şi Liliacu-nmiresmat ce a înflorit;
În inimi dorul cel sfânt s-a trezit
Pentru a Domnului scumpă iubire.

Dorinţa dulce-n marea primenire
Şi-n suflete a-ncolţit şi-a răsărit,
Cu primăvara-n verdea-i revenire,
Şi Liliacu-nmiresmat ce a înflorit.

Astfel, te cuprinde dorul de trăire
Şi dragostea în toate de a fi-nnoit
Dup-un Model ceresc desăvârşit:
Al Domnului, ce S-a adus Jertfire
Cu primăvara-n verdea-i revenire