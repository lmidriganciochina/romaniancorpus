TITLE: Un tăciune scos din foc
AUTHOR: Florenta Sarmasan

Un tăciune scos din foc
Eşti tu, omule creştin!
Domnul ţi-a făcut un loc,
Bucură-te azi, din plin:
Mântuirea a venit,
A intrat şi-n casa ta,
Domnul cel Sfant te-a iubit
Şi vrea viaţa să îţi dea.
Umilit în rugăciune,
Pleacă-te să-I mulţumeşti,
Toate Lui I le poţi spune,
Inima să-ţi curăţeşti,
Adevărul să-l vesteşti
Ca să fii eliberat
Şi smerit să te căieşti
Căci prin jertfă eşti iertat.
Să-L slujeşti cu vrednicie
Pe Isus ce S-a jertfit
Căci a Sa Împărăţie,
Şi ţie ţi-a dăruit!