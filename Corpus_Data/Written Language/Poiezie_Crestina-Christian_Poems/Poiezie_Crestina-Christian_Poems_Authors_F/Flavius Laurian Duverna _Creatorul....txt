TITLE: Creatorul...
AUTHOR: Flavius Laurian Duverna 

E Dumnezeu cel bun şi sfânt
Cel care viaţa, El mi-a dat -
În planul Său când m-a creat
Din fragilul şi cald pământ
Spre slava Sfântului Cuvânt,
Când El peste mine-a suflat.

E Dumnezeu cel sfânt şi bun
Ce-n dragostea mare-a voit
Ca din pământ, să fiu zidit
Prin voia Sa de-Atotstăpân
Spre slava Lui, ca să rămân
Ca om ce-am fost însufleţit.

E Dumnezeul sfânt şi mare
Acel care prin Sfântul har -
Transpus în Jertfa din Calvar
Mi-dat prea scumpa liberare
Din moartea prin neascultare
Şi m-a-nfiat, prin Hristos iar.