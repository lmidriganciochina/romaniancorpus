TITLE: Mă pot numi fericit
AUTHOR: Florența Sărmășan 

M-am gândit mereu la Tine
Încă din copilărie
Eram iubitor de bine
Chiar din fragedă-mi pruncie
Mă feream de toţi cei răi
Ruşinos şi temător
Nu voiam să stau cu ei
Nu-mi plăceau glumele lor
Adevarul îl iubeam
Fără prefăcătorie
Pe cei buni îi căutam
Să-mi ţină tovărăşie
Aşa era felul meu
Ruşinos şi liniştit
Pentru asta, tot mereu
Critici multe am primit
Imi plăcea să stau, s-ascult,
Dacă cineva-mi vorbea
Nu mă exprimam prea mult
Dacă nu ştiam ceva
Meditam adânc la toate
Chiar de nu eram prea mare
Mă gândeam dacă se poate
Sau e o exagerare
Toate ce le auzeam
Stăteam sa le chibzuiesc
Şi la toate meditam
Nu voiam ca să greşesc
A mea fire prea serioasă
Doar necazuri mi-a dus
Pentru alţii plicticoasă
Căci n-aveam multe de spus
Numai Tu Isus iubit
Numai Tu m-ai înţeles
Mă pot numi fericit
Căci din lume m-ai ales
Aşa cum sunt mă iubeşti
Iar eu Doamne- Ţi mulţumesc
Mă ajuţi, mă ocroteşti,
Împăratul meu ceresc.