TITLE: Te-am găsit, nu Te mai las!
AUTHOR: Florenta Sarmasan

Te-am găsit, nu Te mai las,
Căci nu vreau să Te mai pierd.
Îmi e dor de al Tău glas
Căci eu doar în Tine cred.
Doar pe Tine Te iubesc
Şi nădejdea mea e-n Tine,
La cunună năzuiesc
Şi încerc să fac doar bine.
Te-am aflat şi-s fericit,
Tu îmi dai puteri sporite,
Pace-mi dai şi-s liniştit,
Zilele îmi sunt tihnite
A mea viaţă s-a schimbat.
Totul fac cu-nţelepciune,
Ce trăiesc, e minunat
Şi la toţi eu le pot spune
Să-L caute pe Isus,
Să găsească fericirea
Să-şi îndrepte ochii-n sus,
Căci acol' e fericirea
Acolo-i Păstorul bun
Ce oiţele-Şi iubeşte,
Călăuza lor pe drum,
Cel care le ocroteşte;
Loc în turmă să găsească
Orice om de pe pământ,
Pe Domnul să-L însoţească,
Să respecte al Său Cuvânt,
Să-mplinească cu iubire
Tot ce Domnul a lăsat
Ca drumul spre mântuire,
Să le fie asigurat.