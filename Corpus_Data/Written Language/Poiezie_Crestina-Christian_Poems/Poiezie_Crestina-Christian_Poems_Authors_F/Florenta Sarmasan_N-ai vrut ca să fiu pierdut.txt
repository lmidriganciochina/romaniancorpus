TITLE: N-ai vrut ca să fiu pierdut
AUTHOR: Florența Sărmășan  

M-ai luat uşor de mână şi cu mine ai pornit...
N-ai permis să stau prea mult, ca să nu mă răzgândesc.
De departe Te-am văzut, ochii Tăi blânzi m-au privit,
Mi-ai ieşit de-a dreptu-n cale, clar vedeai că mă grăbesc
Căci Tu, Doamne, mă cunoşti şi inima mi-ai văzut
N-ai vrut ca să fiu pierdut şi mereu să rătăcesc.
În calea mea ai venit aşa blând, bun şi tăcut...
Am fost un pic ruşinat, dar Isus, eu Te iubesc!
M-a cuprins chiar remuşcarea căci am vrut să fug de Tine
Şi Tu, chiar dacă-ai văzut, ai tăcut, nu m-ai mustrat.
Inima mi-ai câştigat şi vreau să rămâi cu mine
Căci prin Tine am prins curaj şi încredere mi-ai dat.
Pân' la moarte doar cu Tine, aşa vreau ca să sfârşesc,
N-am să mai încerc nicicând, de Tine să mă separ.
Vom fi una pe vecie, de Tine mă alipesc
Şi-am să Te vestesc în lume, atât cât mai este har.