TITLE: Isus să Te însoţească!
AUTHOR: Florenta Sarmasan

Isus să Te însoţească
Pe drumul pe care-ai pornit,
Mereu să te ocrotească
Căci bine ai chibzuit.
Nu-i mai mare fericire
Ca pe Domnul să-L slujeşti,
Pe calea spre nemurire
Cu credinţă să păşeşti!
Pace-n inimă să ai,
Căci e o binecuvântare.
Iubire să poţi să dai,
Celui ce-a greşit: iertare.
Sufletul în veşnicie
Să îţi cânte fericit;
Să-l ajuţi cu bucurie
Pe cel care-i necăjit.
Frate să îl socoteşti
Pe acel care-i ca tine,
Să nu îl nedreptăţeşti
Şi de poţi, să îi faci bine.
În credinţă ca să stai
Chiar de vei fi încercat.
Viaţa de trebuie s-o dai
Dă-o, şi vei fi salvat!
Mântuire vei primi,
Domnul ce făgăduieşte,
Sigur se va împlini,
Veşnicia ţi-o doreşte!