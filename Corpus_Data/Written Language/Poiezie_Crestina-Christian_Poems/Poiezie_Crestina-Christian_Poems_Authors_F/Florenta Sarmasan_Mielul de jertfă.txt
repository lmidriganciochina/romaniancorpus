TITLE: Mielul de jertfă
AUTHOR: Florenta Sarmasan

Era o sărbătoare mare
De toţi, ţinută-n Israel.
O zi în care, fiecare,
Spre jertfă, alegea un miel.
Mielul de jertfă acum venea...
De ucenici era urmat,
Şi în Ierusalim intra
Căci era de toţi aşteptat...
O zi frumoasă, minunată!
Isus, şi cu ai Săi veneau...
Toţi, spre cetate se îndreaptă;
Cei ai cetăţii-L aşteptau...
Pe-un măgăruş venea Isus,
Iar cei care-L întâmpinau
Strigau cu toţi, priveau în sus,
Şi osanale-I aduceau.
Flori de finic în mâini aveau,
Pe jos, straiele şi-au întins;
Cu drag, să-L vadă, ei doreau
Cu dor în inimă aprins...
Şi Împărat ei Îl numeau!
Când printre ei, El a trecut,
În faţă, flori Îi aruncau
Căci Îl cinsteau atât de mult...
Isus ştia ce va urma.
Curând, totul se va sfârşi
Pe cruce Îl vor atârna...
Hulit de toţi, scuipat va fi
Şi apoi, la moarte va fi dat...
Fără de milă sau durere,
De toţi ai Lui va fi trădat;
Să bea-I vor da, cupa de fiere!