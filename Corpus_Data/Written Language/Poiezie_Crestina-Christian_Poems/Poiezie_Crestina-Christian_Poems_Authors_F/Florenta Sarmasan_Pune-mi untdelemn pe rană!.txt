TITLE: Pune-mi untdelemn pe rană!
AUTHOR: Florenta Sarmasan

Pune-mi untdelemn pe rană,
Să se vindece uşor...
Alină-mi durerea-n grabă
Scump şi drag Mântuitor.
Doamne, cu iubirea Ta
Poţi să-mi aduci alinare
Să îmi mângâi inima,
Să-mi dai forţă, să fiu tare...
Când Te chem în disperare
Eşti prezent, eşti lângă mine.
Tu vii cu a Ta-ndurare
Să m-ajuţi, să îmi faci bine,
Să fiu plin de bucurie,
De nădejde, de speranţă,
Slavă să Îţi aduc Ţie,
Să fiu plin de cutezanţă,
Să văd bine, desluşit
Drumul ce mă va salva,
Să fiu al Tău fiu iubit,
Să-Ţi dau slavă pururea.
Pune leac alinător
Toate să le uit, Isus...
Să fiu al Tău slujitor
Să ajung la ceruri sus.