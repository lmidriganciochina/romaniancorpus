TITLE: Simt că sunt un om bogat
AUTHOR: Florenta Sarmasan

Doamne, simt a Ta iubire
Şi sunt un om împlinit
Căci sunt plin de fericire,
A mea viaţă ai zidit.
Ai schimbat al meu trecut
Când trăiam fără de rost...
Un drum bun Tu mi-ai făcut;
Sunt schimbat, nu-s cum am fost...
Toate-n urmă le-am lăsat,
Şi viaţa mi-am rânduit.
Simt că sunt un om bogat,
O comoară am găsit!
Doamne, eşti comoara mea
Care-n tot mă întăreşte!
Inima mea e a Ta,
Altul ca Tine, nu este!
Tu-mi dai Doamne, bunăstare,
Sănătate, voie bună.
Eu Îţi aduc închinare,
Te laud, toţi să audă.
Tu eşti forţa ce mă ţine
În putere, cât trăiesc;
Eşti Acel ce îmi vrea bine,
Pentru toate-Ţi mulţumesc!