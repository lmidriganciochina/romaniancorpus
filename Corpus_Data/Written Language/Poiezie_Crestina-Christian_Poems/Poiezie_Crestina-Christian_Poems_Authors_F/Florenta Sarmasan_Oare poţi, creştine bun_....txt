TITLE: Oare poţi, creştine bun?...
AUTHOR: Florenta Sarmasan

Poţi să fii smerit creştine,
Pe genunch să stai mereu?
Poţi să faci altora bine,
Să-L urmezi pe Dumnezeu?
Poţi pe ceilalţi înălţa,
Merite să recunoşti?
Poţi cu ochii drept vedea
Pe-ai tăi fraţi să îi iubeşti?
Poţi cu gura să rosteşti
Adevărul, de-al tău frate,
De el să nu cleveteşti,
Să lucrezi doar cu dreptate?
Oare, poţi să te smereşti
Şi să vezi când eşti greşit
De păcat să te căieşti
Să te-ndrepţi, să fii cinstit?
Lasă-L pe Judecător
Să le judece pe toate!
Tu fii drept şi iubitor,
La ceruri ca să ai parte.
Luptă-te să fii creştin,
Isus al tău, Domn să-ţi fie,
Şi în cerul Său divin,
Vei domni în veşnicie!