TITLE: Rondelul Revenirii
AUTHOR: Flavius Laurian Duverna

Te aşteptăm, Doamne să vii
Din cerul vast cu mii de stele
Căci vremile acum sunt grele,
Pentru-a ne duce-n Veşnicii!

Cu îngeri mii, şi zeci de mii
Tu vei fi în ceasurile acele -
Te aşteptăm, Doamne să vii
Din cerul vast cu mii de stele!

Cu dor strigăm, ca să revii -
La noi, unde-i potop de rele
Ce trist te uiţi Doamne la ele,
O! Din locul plin de bucurii,
Te aşteptăm, Doamne să vii

Din cerul vast cu mii de stele!