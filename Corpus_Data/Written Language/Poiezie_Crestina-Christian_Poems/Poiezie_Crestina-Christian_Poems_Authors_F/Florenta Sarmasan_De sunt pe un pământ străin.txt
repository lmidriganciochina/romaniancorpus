TITLE: De sunt pe un pământ străin
AUTHOR: Florenta Sarmasan 

De sunt pe un pământ străin,
Eu ştiu că Tu eşti Tatăl meu
Pământul este tot pământ
Dar mă străbate dorul greu
De glia şi de ţara mea,
Care-i atâta de departe...
Din viaţa mea poate aş da
Să fiu acolo, mai aproape
Să aud graiul strămoşesc
Şi să privesc cerul senin;
E ţara mea şi o iubesc
Părinte drag, Isus divin,
Căci sunt legat fără să vreau
De locu-n care m-am născut.
Inima mea Doamne, Ţi-o dau,
De Tine, eu vreau să ascult
Şi să-nţeleg: mai e o ţară
În care-n veci voi stăpâni,
Unde e veşnic primăvară
În care-s numai bucurii.
O ţară minunată, mândră,
Unde alături Îţi voi sta,
Acolo unde îngeri cântă
Şi Tu mereu, mă vei veghea!