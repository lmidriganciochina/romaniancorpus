TITLE: Dacă Domnul a-nviat...
AUTHOR: Florenta Sarmasan

Dacă Domnul a-nviat,
Vii suntem şi noi de acum.
Pe cruce sacrificat,
Să-L urmăm pe al Său drum,
La toţi să mărturisim
Despre a Sa înviere;
Cât trăim, să-I mulţumim
Că, în chin şi în durere,
A sfârşit pe crucea grea
Şi a fost batjocorit...
Să fim vii de-a pururea,
Sus, în cerul infinit.
Pentru toţi e bucurie,
Şi e mare sărbătoare,
Slava Lui în veci să fie,
C-a fost plin de îndurare.