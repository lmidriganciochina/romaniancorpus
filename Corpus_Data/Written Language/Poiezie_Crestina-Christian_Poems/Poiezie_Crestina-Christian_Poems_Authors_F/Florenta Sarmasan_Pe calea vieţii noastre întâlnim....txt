TITLE: Pe calea vieţii noastre întâlnim...
AUTHOR: Florenta Sarmasan

Pe calea vieţii noastre întâlnim
Oameni diverşi, ce viaţa şi-o trăiesc...
Privind la ei, noi observăm, gândim,
Şi ne mirăm cum rostu-şi chibzuiesc...
Sunt unii credincioşi şi plini de teamă,
Pe Domnu-L socotesc cârmaciul lor.
Ei ştiu că odată or să dea seamă...
La ceruri se gândesc cu drag şi dor.
Ei totul fac şi dreg plini de dreptate
Căci Domnul lor aşa i-a învăţat.
Urăsc pe cei care fac strâmbătate,
Nu sunt corecţi, de Domnul au uitat.
Iar alţii, n-au habar de Dumnezeu,
N-au teamă şi ruşine nicidecum...
În inimă ei ţes doar ce e rău
Şi merg nepăsători pe-al morţii drum.
Ei cred mereu că tot li se cuvine
Şi nu contează cum obţin ce vor...
N-au suflet, nu au teamă, nici ruşine
Şi vor mereu chiar ce nu e al lor.
Spre cei ce-s temători ca să privim,
Exemplu să ne fie de urmat,
Şi în credinţă, viaţa s-o trăim
Lângă al nostru Domn adevărat!