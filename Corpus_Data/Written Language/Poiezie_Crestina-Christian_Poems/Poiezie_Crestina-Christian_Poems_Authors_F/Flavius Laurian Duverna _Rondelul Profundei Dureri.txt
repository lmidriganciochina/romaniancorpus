TITLE: Rondelul Profundei Dureri
AUTHOR: Flavius Laurian Duverna

O! Nu poate fi, nici-o durere
Să n-o ştii Tatăl meu Ceresc
Ce-apasă-n sufletu’ omenesc,
Şi har ar vrea... şi mângâiere.

Când sufletul mâhnit Îţi cere
Şi lacrimi nu mai contenesc,
O! Nu poate fi, nici-o durere
Să n-o ştii Tatăl meu Ceresc!

Când cad ades în neveghere
Şi de-orice piatră mă lovesc
Şi dureri crunte se înmulţesc,
Când istovit, sunt de putere,
O! Nu poate fi, nici-o durere

Să n-o ştii Tatăl meu Ceresc!