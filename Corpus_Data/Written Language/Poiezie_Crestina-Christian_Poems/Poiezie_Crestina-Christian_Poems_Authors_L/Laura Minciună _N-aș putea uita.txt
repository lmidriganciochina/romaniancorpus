TITLE: N-aș putea uita
AUTHOR: Laura Minciuna

N-aș putea uita vreodată
Câte mi-ai iertat,
Dragostea-Ți adevărată
Care m-a schimbat;

 Să renunț la obiceiuri
Greu mi se părea,
Dar mai greu era păcatul
Ce mă subjuga...

Știu acum că pentru mine
Te-ai sacrificat
Și ai acceptat supliciul,
Miel nevinovat!

Dragoste-tezaur sacru-n
Inimă mi-ai pus
Și un Nume cum nu-i altul:
Numele Isus!

Vin cu drag în adunare
Cuvântul s-ascult
Și-Ți sunt recunoscătoare
Pentru ce-Ai făcut!

În slujire toată viața
Vreau a Te urma
Și să răspândesc speranța
Cu drag, altora!

Am să-Ți cânt cu bucurie
Cât voi mai trăi,
Ca apoi să merg la ceruri
Spre-a Te întâlni!