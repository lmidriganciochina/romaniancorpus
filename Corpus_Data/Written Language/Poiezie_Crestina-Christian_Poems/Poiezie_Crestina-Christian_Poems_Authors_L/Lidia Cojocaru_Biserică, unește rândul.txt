TITLE: Biserică, unește rândul!
AUTHOR: Lidia Cojocaru

Binecuvântări divine
Vor însoți pe fiecare,
Ce-și are sufletul lipit
De Dumnezeul său Cel Mare!

Râuri nu-l vor îneca,
Flacăra, nu-l va atinge,
Piciorul nu s-o clătina,
Dumnezeu e Cel ce-nvinge!

Tot e-n mâna Lui cea Tare:
Trecut, prezent și viitor,
Nu-i nimic, ce e prea mare
Prin Isus Mântuitor!

Strângeți rândurile tare
Și 'nălțați pe Dumnezeu!
Prin Iubire Jertfitoare -
Învingi tu, înving și eu.

Să trăim Cuvântul Vieții,
Să-L vestim în port frumos.
Nu vor rezista nămeții,
La o viață în Hristos!

Biserică, unește rândul!
- Ultima luptă ai de dat!
Vestește cu avânt Cuvântul!
Laudă-l pe Împărat! ! !