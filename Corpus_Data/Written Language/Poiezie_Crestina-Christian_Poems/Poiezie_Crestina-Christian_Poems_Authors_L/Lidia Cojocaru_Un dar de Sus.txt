TITLE: Un dar de Sus
AUTHOR: Lidia Cojocaru

Cântaţi lui Dumnezeu, lăudaţi Numele Lui! Faceţi drum
Celui ce înaintează prin câmpii. Domnul este Numele Lui:
bucuraţi-vă înaintea Lui!

În ciripit de păsări se răsfață
O nouă zi, o nouă dimineață
Și ea-i un dar de Sus prin milă, har -
Inimi, cântați îngenuncheate la altar!

Potecile în flori, în susur cristalin,
Scăldate-n soare dulce și în cer senin,
În adieri de vânt, îngână: viața-i clipă,
Vin' la Salvator, n-o trăi-n risipă!

În verdele zglobiu, în zumzet de albine,
În fluturași, ce zboară pe coline
E măiestria Mânei Creatoare,
A operei divine Protectoare.

În albul cel curat de ghiocei,
Un Gând Divin îndeamnă pe acei,
Ce-au spus un "Da'', în sfântul Legământ -
Rămâi curat și pur, un vas de cinste, sfânt.

Subzistă-n Cel ce te-a creat, te ține
Și nu uita: ziua se duce, vine
Dar ce-i în El - rămâne pe vecie
Unit cu Cerul, fii lumină vie