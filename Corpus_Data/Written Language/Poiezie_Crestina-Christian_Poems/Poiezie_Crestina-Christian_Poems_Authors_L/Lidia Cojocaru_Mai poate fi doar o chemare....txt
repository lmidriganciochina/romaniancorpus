TITLE: Mai poate fi doar o chemare...
AUTHOR: Lidia Cojocaru

Mai poate fi, doar o chemare...
Mai poate fi, doar un răspuns...
Și-apoi pe veci - văpaie mare,
Strigăt în beznă-n nepătruns...

Mai poate fi, doar o chemare...
Mai poate fi, doar un răspuns...
Cine-i gata de plecare? 
Cine-n Domnul e ascuns?

Mai poate fi, doar o chemare...
Mai poate fi, doar un răspuns...
Iubirea cheamă-n îndurare!
Iubirea cheamă, ne-a pătruns?

Clipa, știm noi ce aduce?
E-a noastră ziua cea de mâini?
Să ne plecăm smeriți sub cruce,
Suntem un abur, nu stăpâni!

Haideți să aprindem focul,
Să cânte inima în jar!
Bezna neagră ține locul,
Când vii lumini ridică-altar?

Să strige adunarea sfântă,
În inimi sfâșiate-n dor!
Suflete, spre cer te-avântă
N-auzi un glas de Ziditor?

E poate ultima chemare...
E poate ultimul răspuns...
Iubirea cheamă la Salvare!
O, de auzi din nepătruns…