TITLE: Lăudat fii!
AUTHOR: Lidia Cojocaru

Toată cinstea, toată slava
Fie Ție înălțată,
Dumnezeu Ocrotitor,
Dumnezeu Preasfânt și Tată!

Căci, ce-i omul fără tine?
Nu-i decât un abur, humă!
Orice-ar încerca, în fine -
E un val mânat în spumă.

Totul e și-a fost prin Tine
Și mereu va fi așa!
Vede sufletul din mine -
Grandoarea, Măreția Ta.

Prezența Ta - e-alin și pace,
Prezența Ta - e viață-n dar,
Prezența Ta - e bucurie
Și-i Mântuire, și e Har!

Fără Tine nu-i un azi,
Fără Tine nu-i un mâine,
Fără Tine nu-i nici sens,
Tăria mea-i în Tin', Stăpâne!

Ești Suveran, ești Domnitor,
Creator, ce totul ține!
Ziditor, Cârmuitor,
Ce ne-am face fără Tine?

O, ce e omul fără Tine,
Dumnezeu Atotputernic?
Slăvit, slăvit să fii, Stăpâne
De laudă, cinste pe veci vrednic!

Tot pământul să-ți înalțe:
Glorii, glorii și-osanale!
Și-ntreg, da, întreg Universul
Imn cânte Măreției Tale!