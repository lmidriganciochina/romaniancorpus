TITLE: Uniți rândurile-n luptă!
AUTHOR: Lidia Cojocaru

Ostași în slujba lui Hristos,
Uniți rândurile-n luptă!
Ce-i mai splendid, mai frumos
Ca armonia, ce înfruntă -

A vrăjmașului tărie,
Decât Unitatea Sfântă!
Același Glas pe toți îmbie,
Același scop pe toți avântă!

Uniți rândurile-n luptă!
Țineți steagul glorios!
Uniți rândurile-n luptă,
Cât pătimi Isus Hristos -

Ca tu și eu să fim lumină,
Ca tu și eu să fim urmași,
Ca tu și eu să fim făr' vină -
Sfinți, curați și bravi ostași!

Fiecare e-nzestrat,
Fiecare poate aduce
Un rod sfânt, curat, bogat,
Spălați prin Jertfa de pe cruce!

Dușmanu-i unic, toți o știm -
Uniți rândurile-n luptă! ! !
Cartea Vieții s-o trăim,
Pe calea cea celestă, justă.

În armonie să luptăm,
Răspândind mireasmă vie!
Să nu cedăm! Să nu cedăm -
Fii vrednici de Împărăție!