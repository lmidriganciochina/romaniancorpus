TITLE: Isus, Isus…
AUTHOR: Lidia Cojocaru

Isus, Isus, ce mare Har:
Jertfă Sfântă, Unic Dar,
Viață, cânt și bucurie
În celestă melodie.

Isus, Isus, ce mare preț:
Cuie, spini, ocări, dispreț,
Ca sa-ți răscumperi o Mireasă
Și mijlocind s-o porți spre casă.

Isus, Isus, Iubire mare,
Iubire fără de hotare,
Ce vede dincolo de tot:
Domn puternic, Savaot.

Isus, Isus, smerenie sfântă,
În Jertfă, ce priviri încântă,
Prin Tine-i viață, viitor
Prin Tine, scump Mântuitor.

Isus, Isus, prin Tine-i zi
Și-atunci când este ceas târziu,
Prin Tine merg voios pe cale,
Înălțându-ți osanale.

Ești Izvor și ești și Soare,
Tu ești cânt la iarbă, floare
Uniți cu Tine-n melodie,
Ținem drum spre veșnicie.

Isus, Isus, ce mare Har
Îți mulțumim de mare Dar,
Unic, Unic Drum spre Viață
Și spre-o Nouă Dimineață!