TITLE: Îngerului Bisericii din Sardes scrie-i:
AUTHOR: Lidia Cojocaru

Știu faptele tale, știu!
Îți merge numele de viu,

Spui: trăiesc, real - ești mort,
Chiar fiind încă în cort.

Întărește ce rămâne,
Ce-i pe moarte: azi, nu mâine!

Pocăiește-te! Veghiază!
De ce-i rău, te-ndepărtează,

Căci n-am găsit a tale fapte -
Desăvârșite și curate.

Cum ai primit, adu-ți aminte,
Păzește, ține cele sfinte!

Sănătoasa-nvățătură,
Ține-o în dragoste, făr' ură!

Fin vigilent, bine veghează,
Neîntinat - perseverează!

Dacă nu ești treaz, știi bine,
Când veni-voi peste tine?

Ca un hoț va fi impasul,
Nu știi ceasul, nu știi ceasul!

Totuși văd câțiva curați,
Nepângăriți și nepătați.

Ei vor fi, vor fi cu Mine,
Îmbrăcați în alb și-n bine,

Fiindcă-s demni, fiindcă-s vrednici,
M-au urmat și sunt cucernici.