TITLE: Ne binecuvântează Domnul
AUTHOR: Laura Minciuna

Ne binecuvântează Domnul
Cu timp ce nu I-l dăm 'napoi,
Că-l folosim pentru nimicuri
Și-n suflete suntem mai goi...

Nu-i timp să mai admiri o floare
Și nici o gâză să privești...
Prea repede ne trece timpul
Având preocupări lumești...

Depindem de tehnologie
Și oameni buni uităm să fim;
Aceasta-i marea tragedie
A secolului ce-l trăim!

O, dă-ne, Doamne-nțelepciune,
Să stabilim priorități,
Să nu râvnim nimic din lume,
Ci pe-ale Tale bunătăți!