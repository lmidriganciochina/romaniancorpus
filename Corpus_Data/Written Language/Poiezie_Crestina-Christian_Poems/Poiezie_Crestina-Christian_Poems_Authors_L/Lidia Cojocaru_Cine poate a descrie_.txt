TITLE: Cine poate a descrie?
AUTHOR: Lidia Cojocaru

Măreția Ta, Părinte
Cine poate a descrie?
Nu! De-ajuns nu sunt cuvinte...
Din inimă: ''Lăudat să fie! '' -

E infimul mic de tot,
Când simt așa, așa iubire...
Puternic Domn și Savaot,
Un fir de praf în mulțumire

E sărac, sărac de tot
A-ți descrie Măreția...
Da! Mult aș vrea, dar cum să pot?
- Necuprins cât veșnicia

Ai fost, ești și pururi fi-vei,
Iar eu - un abur pieritor.
O, ce puțin cât timp trăi-voi
Să fiu adânc mulțumitor -

Pentru Jertfă și Salvare,
Pentru Dragoste și Har!
Puținul adus la picioare
E inima-mi, ca viu altar.

N-am nimic, ce-mi aparține
Și ea-i în Mâna Ta, mereu.
Existența-i doar prin Tine,
Slăvit fii, veșnic Dumnezeu!