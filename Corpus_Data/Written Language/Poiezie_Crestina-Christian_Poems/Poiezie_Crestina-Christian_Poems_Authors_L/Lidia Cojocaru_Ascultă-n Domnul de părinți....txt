TITLE: Ascultă-n Domnul de părinți...
AUTHOR: Lidia Cojocaru

Ascultă-n Domnul de părinți,
Cinstește, dăruie tot respectul!
Pentru tine-s îngeri sfinți,
Ce-și uită somnul, uită dreptul.

Ei stau, ca santinele vii
Și 'nalță rugi spre Tronul Sfânt,
Ca tu aici, și-apoi să fii
- În fericire și în cânt!

Nu-s ființe mai duioase,
Lacrimi mai fierbinți nu sunt,
Inimi gingașe, frumoase,
Ce iubesc cu-așa avânt,

Ca părinții, ce-ți dau viață,
Ca părinții, ce veghează,
Ca părinții, ce te-nvață!
- În mulțumiri: perseverează,

Oferă-le ca bucurie -
O comportare sfântă, aleasă,
În drum spre Noua Împărăție,
Fiind parte din Mireasă!

O viață lungă, fericită,
În multă vreme pe pământ,
Are inima dorită -
De-a respecta, ce e mai sfânt!