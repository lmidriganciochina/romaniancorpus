TITLE: Privind la șirul de eroi…
AUTHOR: Lidia Cojocaru

Privind la șirul de eroi -
Eroi ai dragostei, credinței,
Ce-n filele istoriei -
Mers-au drumul biruinței

Și... nu fu presărat cu flori,
Dar Domnul i-a călăuzit -
În furtună mare, închisori,
În gropi de lei - nu-i părăsit,

Nu-i părăsit nici în cuptor,
Nici în urgia cea mai mare -
Cine-i în Christ' Mântuitor,
Și-n Mâna Domnului cea tare!

Priviți la jertfa lui Hristos,
Ce-a mers spre cruce-n umilință,
Deschizând victorios -
Drum spre viață-n biruință!

Lăsat-a cer, lăsat-a tron,
Strălucire și splendori
Și răscumpără pe om,
Călcând pe-ai morții grei fiori...

Și-apostolii, cucernici fii
Din Dumnezeu Atotputernic
Învață ca să fiu, să fii -
Neabătut în cale, vrednic!

Și-apoi buneii și părinții,
Ca viu exemplu-n strălucire -
Ținând stindardul biruinței
Prin Isus - Cale-n nemurire!

De-a lungul anilor șirag...
Istoria arată, spune
Că rug aprins, și-al morții prag
N-are putere! - În rugăciune

Și-n încredere deplină,
De ești salvat, sau nu contează?
Când inima de Cer e plină,
Fii curajos, perseverează!

Domnul este Cel ce luptă!
Totul e-n controlul Lui!
Neabătut - luptă și-nfruntă,
Ostaș în oastea Domnului.

Învinge, doar credința vie!
Iubirea, biruie oricând!
Slăvit în tot, oricând să fie -
Dumnezeul Mare, Sfânt! ! !