TITLE: Străjerule, mai este mult din noapte?
AUTHOR: Lidia Cojocaru

Străjerule, mai este mult din noapte?
Mai este mult pân' zorii vor veni?
Da, este! Tot mai este noapte...
Dar Dimineața vine, va veni!
Străjerule, din noapte cât mai este?
Cât mai e pân' zorii vor veni?
O, noaptea-încă domină, tot mai este,
Dar după noapte - o Dimineață va veni!
O Dimineață de speranțe plină,
O Dimineață a Soarelui frumos,
O Dimineață - plină de lumină,
Prin Marele Biruitor - Hristos!

Popor ales de Domnu'-între popoare 
Comoară deosebită-n Legământ,
Ce te adapi în Sfintele Izvoare,
Seminție aleasă, un neam sfânt 

Da, noaptea tot mai este, dar Dimineața vine,
Purtând sub sfinte-aripi tămăduirea!
Mai cheamă în Lumină, căci Cel ce vine, vine
El - Soarele Neprihănirii, Izbăvirea!