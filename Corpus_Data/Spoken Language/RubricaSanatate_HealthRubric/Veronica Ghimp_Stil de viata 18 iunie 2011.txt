Bună ziua și bine v-am găsit la stil de viață, sunt Veronica Ghimp și vă invit să petrecem următoarele minute împreună. De ce? Pentru ca să aflăm multe lucruri interesante, care să ne ajute să trăim viața mai frumos și cu stil.

Astăzi în emisiune: Bike-ul ca un stil de viață, iar Chișinăul ca loc de întâlnire pentru bikeri din toată lumea, turmericul- condimentul preferat al orientului, pe lângă gustul specific pronunțat păstrează tinerețea, sănătatea și frumusețea, cum îngrijim pielea în timpul verii, sfaturile specialistului, homeopatia- știință a viitorului, vindecă nu boala ci bolnavul. Aflați de ce copiii cresc în somn în rubrica noutăți. 

 De ceva timp, Chișinăul a devenit un oraș preferat al biker-ilor, dacă înainte era o stranietate, astăzi poți vedea multe motociclete pe străzile orașului. Mai mari, mai mici, mai luxoase, mai puternice și stăpânii acestora sînt foarte diferiți. Mai tineri, mai maturi, bărbați, femei, astăzi poți vedea aproape pe oricine conducând o motocicletă. A fi biker însă nu înseamnă doar a conduce o motocicletă, e un stil de viață pe care vă invităm să-l cunoașteți în cele ce urmează.

Strălucire, multă lumină, crom, nikel, vuiet de motoare, fete frumoase, muzică rock, dans, focuri de artificii, steaguri strigăte și multă bere. Sentimentul de fraternitate, iubire, pasiunea pentru viteză, libertate și drive și bineînțeles motociclete, motociclete și iar motociclete. De la scootere simple până la motociclete turnate, toate acestea în prima adunare internațională a motocicliștilor din Moldova, Basarabia două mii unsprezece. 



Evenimentul a adunat în jur de cinci sute de bikeri din cincisprezece țări ale lumii, România, Ucraina, Ungaria, Bulgaria, Cehia, Slovacia, Rusia, Belarus și altele. Adunarea s-a desfășurat timp de trei zile la Chișinău și la Vadul lui Vodă. Pe lângă manifestațiile organizate, bikerii au jucat și o adevărată nuntă de bikeri, chiar pe Piața Marii Adunări Naționale. 



Culminația adunării a fost showl motocascadorilor la care au evoluat oaspeții din Kiev, potrivit organizatorilor scopul principal al adunării biker-ilor a fost nu doar unul de a distra spectatorii, dar, în primul rând, de a demitiza unele stereotipuri formate. În opinia multora, bikerii sunt agresivi, zgomotoși, ignoranți și nu întotdeauna treji, dar oare e chiar așa?



A fost distractiv, a fost vesel, a fost ceva ce capitala nu a văzut încă. 
Cine a fost măcar o dată la o piață din Istanbul ține minte cu siguranță mirosul de condimente care sunt la tot mai mare căutare în zilele noastre. Eu personal ă nu cunosc vre-un bucătar care să se respecte și care să nu folosească mirodenii. Pe lângă gust, acestea sporesc pofta de mancare, iar ă unele dintre ele au chiar și proprietăți farmacologice. Asta însă doar în cazul în care sunt întrebuințate cu măsură, altfel ar putea avea și efecte  negative. Despre condimente în general și despre curcuma sau turmenic sau cum i se mai zice în popor șofranul indian, aflați chiar acum.

Plantele aromatice cresc încă din vremuri preistorice, iar oamenii primitivi fiind înconjurați de ele le culegeau aproape fără nici un efort, semințele,rădăcinile, frunzele și fructele.  Poate că anume de aceea omul a început a utiliza în alimentație mirodeniile chiar înaintea serei. Cercetătorii afirmă că în Egipt mirodeniile erau utilizate încă acum cinci mii de ani, iar în China cu două mii șapte sute de ani înainte de Hristos. La început mirodeniile și dresurile doar diversificau mâncarea, apoi utilizarea lor a devenit o obișnuință tradițională și în fine s-a transformat într-o necesitate. Mirodeniile se împart în condimente și dresuri, din categoria condimentelor locale fac parte: pătrunjelul, mărarul, țelina, menta, busuiocul, tarhonul, chimenul. Din categoria celor exotice: scorțisoara, vanilia, șofranul, chimberul, dafinul, coaja rasă de lămâie sau de portocală, nucșoara, emibaharul- toate conțin uleiuri eterice. Unele condimente sunt adăugate în mâncarea sărată, altele în cea acră, altele în cea dulce. Există și mirodenii care pot fi combinate. De obicei condimentele sunt adăugate la mâncare cu cinci zece minute înainte de sfârșitul preparării acesteia. Condimentele nu numai stârnesc pofta de mâncare ci și au și proprietăți farmacologice. De exemplu despre curcuma- una dintre mirodeniile preferate ale orientalilor se spune că prestează servicii trei într-unul, le conferă felurilor de mâncare o culoare și un gust specific și are un efect curativ asupra organismului. Unica zonă în care curcuma crește în stare sălbatică este India de sud est. Curcuma face parte din familia plantelor zingibaracee. În calitate de condiment e folosit praful obținut în urma măcinării rădăcinilor ei. Praful e de culoare galben suav, gustul curcumei e puțin usturător, un pic amărui, asemănător cu al ghimberului. Acest condiment este și unul dintre ingredientele de bază ale faimosului sos curry. Curcuma este adăugată la mâncare în cantități foarte mici. Recomandarea cea mai frecventă pentru doza de curcuma e un vârf de cuțit. În orient și în Asia de sud est, curcuma este utilizată și ca un condiment și ca un colorant alimentar și ca un preparat medicinal. Fără ea este de neconceput orice mâncare pe bază de orez în țările din bazinul oceanului Indian. Pilafurile din Asia Centrală și Azerbaijan nu pot fi preparate fără curcuma. În Marea Britanie curcuma e adăugată în mod tradițional atât în toate specialitățile din ouă și din carne cât și în sosuri. În celelalte țări europene ea este utilizată în cofetărie în calitate de colorant galben-auriu pentru lichioruri, în marinadă, în ulei  și brânzeturi, precum și la producerea muștarului. În afară de culoare curcuma le oferă produselor alimentare prospețime și le prelungește termenul de păstrare. Curcuma este folosită și în medicină pentru că are proprietăți antibiotice pronunțate. Aiurveda- știința vieții, consideră că acest condiment dăruiește prosperitate și înzestrează cu energie divină. Curcuma este un suport de neînlocuit pentru un organism slăbit de o maladie cronică, deoarece încălzește și purifică sângele. 

Cunoscutul analgezic și antiinflamator- paracetamol, a fost interzis prin lege în Statele Unite ale Americii. Oamenii de știință consideră că toate analgezicele și medicamentele antiinflamatorii conțin substanțe toxice și sunt periculoase pentru sănătate. Mai rău e că aproape jumătate din cei care le cumpără nu citesc compoziția lor și habar nu au de frecvența administrării. Mai multe noutăți aflați imediat. 

Copiii cresc în timp ce dorm, nu este o declarație folosită doar la modul figurat. Oamenii de știință francezi au demonstrat că într-adevăr copilul se trezește un pic mai mare după somn. Michelle Lampl de la Emory Universite  este de părere că creșterea fizică a unui copil depinde direct de durata dormirii și durata somnului. Somnul la sugari este întotdeauna însoțit de creșterea în greutate, concentrația de grăsimi și, prin urmare, creșterea propriu-zisă. Omul de știință a mai aflat că băieții adorm pe mai multe ore, dar durata lor de somn este mai mică decât cea a fetelor. S-a dovedit că nici un fel de hrană pentru sugari nu afectează durata de somn a unui copil, dar de conținutul caloric al alimentelor depinde creșterea în greutate în timpul somnului. Unica diferență este aceea că copilul alăptat cu piept trebuie să mănânce mai des, deci se trezește mai des. Sugarii au fost observați în regim real timp de șaptesprezece luni. 

Potrivit unui studiu la universitatea din Illinois, a ajuta copiii cu astm este mult mai ușor decât vă puteți imagina. Mesele în mediul familal sunt remediul împotriva bolii. Mai mult decât atât, condițiile de tratament sunt foarte simple- lipsa telefoanelor mobile, a presei și televiziunii în timpul prânzului sau cinei, respectarea etichetei la masă și comunicarea cu copilul- asta e tot de ce e nevoie. Părinții care petrec doar cinci minute pe conservații educaționale și douăsprezece- cincisprezece minute de convorbiri pozitive- ajută copiii bolnavi să se relaxeze. Desigur pentru a obține un rezultat aceste mese ar trebui să fie programate și să se petreacă în același timp. Cu alte cuvinte e nevoie de crearea unui regim alimentar adecvat. Încălcarea dietei în schimb a dus la o deteriorare a stării de sănătate a copiilor astmatici. 

Guvernul ungar intenționează să impună taxe pentru produsele alimentare și băuturile consumul cărora nu corespunde principiilor unei alimentații sănătoase. Printre acestea se numără în special apa dulce carbonizată, cafeaua, unele tipuri de dulciuri precum și alte feluri de mâncare din meniurile restaurantelor fast food. Potrivit autorităților banii acumulați vor fi destinați fondului pentru sănătate. Anume astfel statul intenționează să lupte pentru sănătatea cetățenilor săi. Între timp, potrivit publicației de Wallstreet Journal, Ungaria este unica țară din Uniunea Europeană cu cele mai mari taxe pe valoare adăugată în comerțul cu alimente. În prezent prețul impozitului pe alimente și băuturi este de douăzeci și cinci la sută. Produsele de necesitate zilnică cum ar fi laptele sau pâinea sunt supuse la o plată a impozitului de doisprezece la sută.   
