
Femeile împlinite au o particularitate comună, femeile fericite-și scriu jurnalele personale. Cel puțin aceasta este opinia psihologilor de la universitatea din Chicago. Consemnarea pe hârtie a gândurilor și emoțiilor le ajută să se concentreze mai ușor și să înfrunte mai lesne stresul. Aceste femei își soluționează mai repede problemele, deoarece nu-și fixează atenția pe situațiile stresante. În plus, așternerea pe hârtie a gândurilor și sentimentelor stimulează activitatea creierului și contribuie la luarea deciziilor corecte. Imediat urmează alte știri.

Cine este actorul? Este în primul rând omul care se poate transfigura, se poate încarna în diferite chipuri, capacitatea de a se monta psihologic și de a alege un rol pentru fiecare situație este un plus pentru cei care posedă maiestria actoricească. Cunoscuta actriță a trupei teatrului Eugen Ionescu, Ala Menșicov nu știe din auzite ci din realitate. Ea a decis să-și împărtășească deprinderile și cunoștințele tuturor doritorilor. Cu începerea de la mijlocul lunii aprilie, la Chișinău s-au lansat cursurile de măiestrie actoricească. Acestea le sunt destinate nu atât profesioniștilor cât oamenilor care aspiră la perfecționare personală și dezvoltare armonioasă. Iscusința de a dirija emoțiile, mimica, vocea, gesturile, capacitatea de a concentra atenția, de a respira corect, de a te descătușa, de a depăși barierile fizice și psihologice, este o listă incompletă a lucrurilor care pot fi învățate la cursurile Alei Menșicov, fără limite de vârstă. Trei grupe cu trei categorii de vârstă, pentru copii între șapte și doisprezece ani, pentru adolescenți între treisprezece și nouăsprezece și pentru adulți de la douăzeci de ani până la infinit. 

Profesorul Brant Davis din Statele Unite, a ajuns la concluzia că zarzavaturile sunt antidepresanți foarte eficienți. Ba chiar le și prescrie pacienților săi în calitate de medicamente. Davis este convins că deficitul de vitamina B12 în organism se manifestă practic întotdeauna sub formă de stare de spirit abătută și depresie. Zarzavaturile ajută la restabilirea cantității de vitamina B doisprezece. Medicul american a inventat chiar și o terapie verde, specială pentru combaterea formelor ușoare de depresie. El el recomandă pacienților să consume pe zi câte o legătură de verdeață, care, în opinia lui, îmbunătățește starea de spirit și restabilește tonusul vital. Ce-i drept, în cazul formelor grave de depresie, acest tratament este insuficient.
Savanții englezi au calculat vârsta la care omul se simte cel mai fericit și mai lipsit de griji. Investigația care a cuprins trei sute patruzeci și unu de mii de bărbați și femei, a arătat că omul se simte cel mai fericit la vârsta de optzeci- nouăzeci, iar vârsta cea mai lipsită de griji este optzeci și cinci de ani. Concluziile îi aparține lui Lewis Wolpert, el a scris pe baza acestei investigații cartea intitulată- You are looking very well. Savantul a mai relatat cum se modifică nivelul fericirii în decursul vieții. Astfel la vârsta de douăzeci de ani viața nu prea furnizează bucurii deosebite. Urmează o perioadă destul de dificilă până la patruzeci și cinci de ani, e perioada în care omul este nevoit să se gândească la familie și la muncă și abia după pensionare începe ascensiunea. 

Când o femeie este tristă, ea ? Corect, rearanjează mobilierul din apartament sau ă schimbă tapetul, sau face și una și alta, asta deja depinde de posibilități și necesități. Boom-ul mobilier este în plină desfășurare, mai ales că afară e primăvară, dar ăă ce este la modă în acest sezon în materie de design și de ce tot ce este nou este de fapt vechiul bine uitat, ne spun designerii care au participat săptămâna trecută la cel mai prestigios salon de mobilă, care s-a desfășurat nu undeva anume ci la Milano. 

Pentru italieni, mobila este un element de mândrie națională. În fiecare an, în luna aprilie, orașul Milano se transformă, iar mulțimea de vânători de design mișună pe străzile orașului. Salonul italian de mobilă Isaloni este principala expoziție europeană de  mobilă în cadrul căreia anual sunt expuse peste două mii de exponate, iar numărul vizitatorilor va ajunge în curând la patru sute de mii de persoane. 

Expoziția de la Milano a avut loc pentru prima oară în o mie nouă sute șaizeci și unu, având un caracter local și fiind destinată în exclusivitate italienilor, în timp s-a transformat într-un salon pentru producătorii de mobilă din întreaga lume, ajungând să servească drept reper pentru oricare designer. Designerii moldoveni sunt și ei prezenți la acest eveniment grandios.

În fiecare an, ăă avem posibilitați să vedem lucruri diferite, de asemenea, dăm ăămm avem posibilitate să vedem creșterea design-ului și în genere aș vrea să menționez că expoziția de Milano este un ăă eveniment caaree ăă șiii  nu doar un eveniment, dar i ceva foarti important cari reușește să unească ă cultura cu invențiile și tehnologiile cele mai înalti în același ăă loc.

Prin ce s-a deosebit expoziția de la Milano din anul acesta? În modă se atestă o retrospectivă a anilor șaizeci- șaptezeci, același postmodernizm și popart, dar deja la un nou nivel cu utilizarea materialelor ecologice care sunt acum în vogă și a tehnologiilor moderne.

 Am observat o în design-ul european, o trecere la culori mai aprinse, mai vii, designerii au început să se întoarcă la forme mai simple, mai primițivi, mai arhaice, deci, ideea este din anii șaizeci, dar tehnologiile oo îm prezintă ă într-oo mică schimbare, mai perfectă decât anterior. 

Culoarea, lumina, factura materialului, calitatea sa ecologică și asocierea a ceea ce, la prima vedere, pare imposibil de asociat, dar cel mai important, funcționalitatea- iată ce i-a impresionat cel mai mult pe designerii moldoveni aflați la Milano.

 Vegetarianismul ca stil de viață. Eroul nostru, cunoscutul om de afaceri și, până nu demult, proeminentul politician- Călin Vieru, susține că odată ce și-a schimbat felul de a se alimenta și-a schimbat nu doar stilul de viață ci chiar și modul de a percepe lumea ce ne înconjoară. De ce? Aflăm chiar acum.

Tot mai mulți oameni se dezic de hrana de proveniență animală în folosul celor din plante, din rândurile vegetarienilor fac parte multe staruri- Paul Mccartney, Keanu Reeves,  Madona, Dustin Hoffman, dar cei mai mulți adepți ale acestei tendințe au ales acest stil de a se alimenta nu doar din motive umanitare ci din convingerea că acesta este în folosul sănătății lor.

 Nu am fost influențat de vreo doctrină religioasă, sau una ocultă, ăăăm decizia îmi aparține, este provenită dintr-o convingere personală de a nu-mi mânca aproapele meu. 

Călin Vieru este un om celebru, este cunoscut ca om de afacere de succes, ca politician și ca fiul celui mai ilustru poet din Republica Moldova. Dar prea puțini cunosc și altă latură a vieții sale. Deja de șapte ani, Călin Vieru nu mănâncă carne din propria inițiativă. 

 Există vegetarieni, există lacto-vegetarieni, există vegetabiliști. Eu sunt un lactovegetarian. 

Cuvântul vegetarian a apărut încă în o mie opt sute patruzeci și doi la inițiativa fondatorilor societății vegetariene britanice. Cuvântul provine de la vegetus- ceea ce înseamnă puternic, sănătos, viguros, proaspăt.

 Mă simt foarte și foarte bine, ăăă nu că ești ăă în modul cel mai obraznic murdar, nu mi se urcă chelia în cap, deocamdată, și nu mi se distruge sufletul. 

Potrivit statisticii aproape zece la sută din populația lumii sunt vegetarieni, numai în India, care este numită țara vegetariană, mai mult de treizeci la sută din populație mănâncă numai mâncare vegetariană. Intrând în orice magazin alimentar, sau restaurant veți putea găsi sau comanda cu ușurință mâncare vegetariană, ba mai mult, în bucătăria indiană tradițională nu găsim deloc produse din carne. La noi însă lucrurile nu stau la fel de bine.

Chișinăul pentru un vegetarian este terra incognita, nu găsești nici un restaurant ă specializat ăă în așa ceva. 

În opinia lui Călin Vieru, vegetarianismul nu este doar o simplă dietă de fructe și legume. Ci un stil de viață.

Vegetarienismul este un detaliu, deci eu fac și post negru, o dată pe săptămână- luni, nu mănânc nimic, în afară de apă distilată care o beau. O dată în trei luni fac postul negru între șapte și zece zile. Deci de patru ori pe an, la asta se mai adaugă exercițiile și respirația yogina.

Călin Vieru are și susținători printre cei mai de seamă se numără fiica sa Denisa, care la ai săi optsprezece ani este vegetariană, meditează, face respirație yogina, și exerciții fizice. Adică tot ceea ce face tatăl. Fiului său însă, Călin Vieru, nu-i permite să meargă pe urmele tatălui, dar asta e doar o chestiune de timp. 

Cel mic- Nicușor, are a împlinit abia doișpe, a renunțat la guma de mestecat, una la mână, a renunțat la toate băuturile cola și a renunțat la toată mâncarea fast food. 

Medicina nu împărtășește întotdeauna teoria bucătăriei vegetariene, mulți nutriționiști susțin că cele mai importante grăsimi, proteine și carbohidrați se conțin doar în produsele de origine animală și anume în carne. 

 Ca formare sunt și eu medic, am făcut facultatea de medicină. Pentru toate ăăă aceste ăăăm substanțe avem substituenți, înlocuitori. Proteinele se iau din boabe, grăsimile se iau din ăă fructele oleaginoase, fibrele de asemenea le găsim în ăăă în boabe. În felul acesta deci, nu e lipsă nici de proteine, nici de grăsime, nici de fibre. 

Pentru Călin Vieru, vegetarianismul nu este o modalitate de a scăpa de rutină ci este modul său de viață și, deși, de șapte ani nu mai are parte de mese copioase asta nu îl împiedică să aibă un fel de mâncare preferat și acum. 

Astăzi îmi plac mult mâncărurile simple șîîî mai mult modeste, adică nu le amestec cu alte mâncăruri, dacă amestec atunci maximum sînt două ingrediente. Cum ar fi: un cartof copt cu o bucată de brânză de oaie- mai bună mâncare îîn viața mea n-am întâlnit. Este obiectivul meu, obiectivul meu să-mi păstrez mintea lucidă, îmi place să gândesc, îmi place să fiu creativ, îmi place să inventez, îmi place viața. 

Aici emisiunea Stil de viață se încheie. Dacă aveți întrebări sau sugestii, vă rugăm să ne scrieți pe adresa de email a emisiunii stildeviata@publika.md. Nu uitați și de blogul emisiunii noastre pe care, de asemenea, puteți posta comentariile dumneavoastră și unde puteți vedea momentele care au rămas în afara emisiunii. Săptămâna viitoare, emisiunea stil de viață va fi prezentată de colega mea Olga Fedosenco, iar noi ne revedem peste două săptămâni. Eu vă spun la revedere și uitați să fii fericit, înseamnă să trăiești în armonia cu tine însuți și cu cei ce te înconjoară.
