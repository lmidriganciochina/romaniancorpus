Veronica Ghimp, Stil de viață 26 martie, Publika (Part 2)

AC: Spațiu cosmic. 

VG: Continuăm incursiunea noastră în lumea bărbaților, deși femeile sunt și ele de muuult fascinate de acest joc. Este un joc egoist, în timpul partidei este absolut exclus să te gândești la altceva, altfel nici o bilă nu va nimeri în buzunar. Noi îî numim biliard mai multe jocuri care au trei elemente comune: masa de biliard, tacul și bilele. Dimitrii Stoianov și conlocutorul sau la rubrica mișcarea ne vor da câteva sfaturi. 

Biliardul este unul dintre cele mai vechi jocuri din lume. În forma în care îl știm cu toții, renumitul joc cu tacul exista deja în secolul al cincisprezecelea în Franța. Primul posesor atestat documentar al unei mese de biliard a fost însuși regele Ludovic al unsprezecelea. După cum se știe, a fost și rămâne un joc de elită cu mari tradiții în Europa. Dacă apelăm la logică, un campion la biliard ar trebui să arate astfel. Sau poate astfel. Ei bine, la noi lucrurile stau altfel. Faceți cunoștință, acesta este Serghei Crajanovschi, are paisprezece ani și este campionul absolut al Moldovei la biliard. Serghei poate fi considerat, fără rezerve, un adevărat fenomen, mai ales în condițiile în care biliardul este cunoscut în țara noastră ca un joc de amatori, jucat doar prin baruri. Primul său contact cu masa de biliard a avut loc acum patru ani. Antrenamentele au început la insistența tatălui și a unchiului său, care erau siguri că au descoperit un adevărat talent. Atitudinea profesionistă a adus rezultate. Fără îndoială puștiul este unul dintre cei mai buni jucători din țară. 

SC talking in russian, romanian subtitles available.

Anul  două mii nouă a fost unul de vis pentru Serghei Crajanovschi, la doar treisprezece ani acesta a reușit să devină campion absolut al Moldovei și a câștigat cupa Moldovei la biliard. Acest succes a fost obținut în fața unor adversari mult mai în vârstă. În aceste condiții, conflictele erau de neevitat. 

SC talking in russian, romanian subtitles available. 

Cu riscul să mă fac de rușine, l-am provocat pe Sergiu la o partidă de biliard rusesc, cunoscut sub denumirea de “piramida”. Ca să mă simt mai sigură, am luat câteva lecții de la un coleg al viitorului meu adversar.

Mâna stângîî, mâna dreaptî și barba și pieptul. Barba mai jos și pieptul la da da da aa pieptul aici, da, fix aicea trebu să fie. 

Și acum să înceapă jocul. 

Serghei este un baiat extrem de amabil. Mi se adresa doar cu dumneavoastră, iar, între timp, băga bilele direct în cosuri, una după alta. Scor final: opt la zero.

SC Speaking in Russian, Romanian subtitles available. 

AM: În primul rând a făcut diferența nivelul. Ăăăă  ceea ce a permis ăăă să implementez tot ce știe foarte ușor și fără ăă mare stres. 

Din păcate, la noi biliardul nu are aceeași valoare pe care o are în Occident. Dar și în aceste condiții pot apărea adevărate talente, capabile să distrugă stereotipuri de genul: cine este mai mare este neapărat și mai puternic. 

VG: Hirudoterapia. Vă spune ceva acest termen? Și dacă vă spun că e o procedură care presupune folosirea lipitorii în scopuri terapeutice? După cum se vede, nu toți sunt atât de ușor de speriat. Să spunem că e un tip de tratament care înflorește în Moldova, ar fi o exagerare. Totuși se găsesc destui doritori. Dacă doriți, puteți să încercați oricând acest tratament. Cei care deja au făcut-o, ne asigură că a fost de folos.

Lunecoase, lipicioase, lipsite de farmec și dezagreabile. Protagonista acestui subiect se aude caracterizată doar cu epitete de acest gen. Într-adevăr lipitoarea medicală nu este chiar ruptă din soare și totuși este cât se poate de solicitată. În lipsa ei n-ar fi existat o direcție de tratament tradițional- hirudoterapia. Dacă vă porniți la o ședință de contact nemijlocit cu lipitorile, nu e recomandabil să vă machiați cu preparate cosmetice mirositoare. Viermii inelati sunt foarte sensibili la mirosuri, ei ar putea pur și simplu să refuze să vă trateze. 

AC: Una pe ședință merge de probă. Adicăă se aplică două-trei lipitori și, în dependență de receptivitatea organismului, de ce, deoarece conținutul salivei este un corp străin. Nimerind în organismul nostru imunitatea reacționează în mod divers la fiecare. Sunt organisme care alergice, adică care nu primesc saliva lipitorii și local apare o reacție. În dependență de reacția care apare, dacă este vastă cu erupții atunci așa pacienți mai departe nu merg. Efecte adverse negative nu pot fi, deoarece ăăă la începutul tratamentului se face o mini investigație a pacientului, adică se colectează sângele- analiza generală de sânge, glucoza, analiza generală de urină. Și se face o judecată de starea pacientului, dacă ne permit indicii atuncea doar după aceea pacientul este luat la procedură. Ăăăă aplicăm ăăă puncte biologic active sau ăă punctele de proiecție a organelor.

Medicii afirmă că lipitorile sunt de ajutor la: maladiile cardiovasculare, maladiile sistemului respirator, afecțiuni dermatologice, afecțiuni ale sferei urogenitale, afecțiuni endocrinologice, boli reumatice, glaucom și altele. Lista de aplicații este destul de lungă, cea a contraindicațiilor e cu mult mai scurtă. Hirudoterapia le este contraindicată în caz de : tulburări înnăscute ale mecanismului de coagulare a sângelui, perioada de sarcină și alăptare, tensiune arterială joasă. 

AC: Primele minute înseamnă că ea mușcă și își eliberează conținutul intestinului- e saliva, în componența salivei intra toate substanțele active- fermenții care practic nouă și ne dă tratamentul curativ. A doua parte a tratamentului constă în alimentația a a lipitorii cuuu sânge, adică organismul pierde o cantitate de sânge, ăă cantitatea pierdută o recuperează prin elemente celulare sangvine noi. 

Nu fiecare lipitoare este potrivită pentru a fi folosită la hirudoterapie. Din cele cinci sute de specii existente pe glob, doar lipitoarea medicală este utilizată de medici. Aceste lipitori sunt din străinătate, fiind aduse din regiunea Moscova. Fiecare lipitoare este folosită o singură dată. După ce iși fac munca, se retrag la odihna bine-meritată.

AC: O lipitoare s, poate să absoarbă de la cinci până la cincisprezece mililitri de sânge. Pacientul ia poziția comodă lui și de acuma așteptăm când perioada de cădere a lipitorilor. După procedură, o oră jumătate - două trebuie sa fim în poziție orizontală, adicăă liniște cât de cât, ăăă după procedură nu se poate de folosit ăă substanțele alcoolice, deoarece relaxează musculatura vaselor și se pornește hemoragie. 

Procedura durează între o jumătate de oră și o oră, în funcție de diagnostic și de zona de aplicare. Acțiunile principale ale lipitorii asupra organismului uman: distrugerea trombilor, ameliorarea alimentării cu sânge a țesuturilor și organelor, reduce edemele, dizolvă depunerile de grăsime, restabilesc transmiterea impulsurilor nervoase la mușchi, omoară microorganismele care provoacă procesele inflamatorii, stimulează imunitatea, au efecte anestezice. Deci folosul adus de lipitori compensează plenar înfățișarea lor antipatică. 

VG: Bebelușii de sex masculin produc, primele șase luni de viață aproape la fel de mult testosteron ca și bărbații adulți. Cu cât este mai mare nivelul acestuia cu atât este mai mare și inteligența copilului. La aceasta concluzie a ajuns omul de știință canadian Marty Mrazik de la universitatea din Alberta, teoria acestuia este susținută și de colegii săi ăă de la universitatea North Western din Statele Unite ale Americii. Savanții au ajuns la următoarea concluzie- cu cât este mai rapidă dezvoltarea baieților în primele șase luni de viață cu atât mai pronunțate vor fi calitățile lor masculine la maturitate. Despre alte noutăți aflați din rubrica noastră specială.

Masajul este o metodă eficientă de îmbunătățire a relațiilor romantice și chiar de revigorare a relațiilor de iubire, consideră oamenii de știință din India. Contactul tactil este o necesitate pentru oameni, acest lucru se explică prin faptul că anume așa are loc primul contact cu lumea înconjurătoare a copilului, încă de când se află în uterul mamei. Viitoarele mame simt nevoia să își atingă burta, iar copilul reacționează la aceste atingeri. Psihologul indian Rhadna Ocra este convinsă că până și un simplu masaj cu uleiuri aromatice a spatelui și a capului va ajuta partenerii să stabilească o conexiune spirituală profundă. Masajul eliberează organismul de stresul fizic și poate revigora sentimente adevărate. 

Dependenții de muncă trăiesc mai mult. Acest fenomen paradoxal a fost descoperit de oamenii de știință de la universitatea Riverside din California. Studiul a început încă în o mie nouă sute douăzeci și unu. În eșantion au intrat o mie cinci sute de copii supradotați, la acel moment cu vârsta de aproximativ zece ani. Câteva generații de oameni de știință au observat viața lor de zi cu zi timp de șaptezeci de ani. Unele rezultate au fost destul de neașteptate, motto-ul “Nu-ți face griji, relaxează-te, nu munci prea mult” nu funcționează. Munca intensă, chiar dacă este însoțită de o cantitate considerabilă de stres, crește foarte mult șansele la o viață lungă și împlinită, totuși copiii ai căror părinți s-au grăbit să îi dea la școală înainte de vreme, trăiesc mai puțin decât colegii lor care au avut suficient timp pentru joacă. Dorința de a-i ajuta pe alții este cu siguranță un alt obicei sănătos. Și acesta este un fapt demonstrat științific. Altruismul, de asemenea, a mărit durata de viață a participanților la experiment. 

Deja anul următor în Marea Britanie ar putea apărea copii cu trei părinți biologici, ei vor avea un tată și două mame. De multe ori ovulul, mai exact, mitocondria mamei are un defect. Aceasta duce la apariția unor boli ale ficatului și de inimă foarte grave la acești copii. În fiecare an, în Marea Britanie se nasc aproximativ o sută de copii cu astfel de complicații. Noua tehnologie a fost elaborată de o echipa de cercetători de la universitatea din Newcastle, condusă de profesorul Doug Turnbull. Aceasta constă în fuziunea ADN-ului a două ovule fecundate, astfel încât mitocondriile defecte sunt înlocuite cu altele sănătoase. Nouăzeci și nouă virgulă opt procente din materialul genetic va aparține tatălui și mamei copilului, femeia donatoarea va putea fi considerată dacă nu a doua mamă, atunci cel puțin o rudă îndepărtată a copilului. 

VG: Aici emisiunea “Stil de viață” se încheie. Dacă aveți întrebări sau sugestii, scrieți-ne pe adresa de email a emisiunii stil de viață arond publica punct md. De asemenea a apărut și un blog al emisiunii noastre pe care puteți posta comentariile dumneavoastră. Eu vă spun la revedere și nu uitați:  să fii fericit înseamnă, în primul rând, să fii sănătos.      

